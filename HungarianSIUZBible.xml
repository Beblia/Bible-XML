<?xml version="1.0" encoding="utf-8"?>
<bible translation="Hungarian Bible (SIUZ) - P. Soós István,karmelita szerzetes, Újszövetség fordítása" status="Public Domain">
	<testament name="Old">
		<book number="40">
			<chapter number="1">
				<verse number="1">Jézus Krisztusnak, Dávid fiának, Ábrahám fiának nemzetségkönyve.</verse>
				<verse number="2">Ábrahám nemzette Izsákot. Izsák pedig nemzette Jákobot. Jákob pedig nemzette Jutát és ennek testvéreit.</verse>
				<verse number="3">Júda pedig nemzette Fáreszt és Zárát Támártól. Fáresz pedig nemzette Ezront. Ezron pedig nemzette Aramot.</verse>
				<verse number="4">Aram pedig nemzette Aminadabot. Aminadab pedig nemzette Naasszont Naasszon pedig nemzette Szalmont.</verse>
				<verse number="5">Szalmon pedig nemzette Boozt Rahabtól. Booz pedig nemzette Obedet Rúttól. Obed pedig nemzette Jesszét. Jessze pedig nemzette Dávid királyt.</verse>
				<verse number="6">Dávid király pedig nemzette Salamont attól, ki Uriás felesége volt.</verse>
				<verse number="7">Salamon pedig nemzette Roboámot. Roboám pedig nemzette Abiást. Abiás pedig nemzette Ázat.</verse>
				<verse number="8">Áza pedig nemzette Jozafátot. Jozafát pedig nemzette Joramot. Joram pedig nemzette Oziást.</verse>
				<verse number="9">Oziás pedig nemzette Joatámot. Joatám pedig nemzette Ákázt. Ákáz pedig nemzette Ezekiást.</verse>
				<verse number="10">Ezekiás pedig nemzette Manasszest. Manasszes pedig nemzette Ámont. Ámon pedig nemzette Joziást.</verse>
				<verse number="11">Joziás pedig nemzette Jekoniást és ennek testvéreit a Babilonba költözés idején.</verse>
				<verse number="12">És a Babilonba költözés után Jekoniás nemzette Szalátielt, Szalátiel pedig nemzette Zorobabelt.</verse>
				<verse number="13">Zorobabel pedig nemzette Abiudot. Abiud pedig nemzette Eliakimot, Eliakim pedig nemzette Ázort.</verse>
				<verse number="14">Ázor pedig nemzetté! Szádokot. Szádok pedig nemzette Ákimot. Ákim pedig nemzette Eliudot.</verse>
				<verse number="15">Eliud pedig nemzette Eleazart. Eleazar pedig nemzette Mátánt. Mátán pedig nemzette Jákobot.</verse>
				<verse number="16">Jákob pedig nemzette Józsefet, férjét Máriának, akitől született JÉZUS, ki Krisztusnak hívatik.</verse>
				<verse number="17">E szerint az összes nemzetségek Ábrahámtól Dávidig, tizennégy nemzetség, és Dávidtól a Babilonba költözésig tizennégy nemzetség; és a Babilonba költözéstől Krisztusig tizennégy nemzetség.</verse>
				<verse number="18">Krisztus születése pedig így történt: Miután az ő anyja, Mária, el volt jegyezve Józsefnek, mielőtt egybekeltek, úgy találtatott, hogy ménében fogant a Szentlélektől.</verse>
				<verse number="19">József pedig, az ő férje, mivelhogy igaz volt, és nem akarta őt rossz hírbe hozni: titkon szándékozott őt elbocsátani.</verse>
				<verse number="20">Mialatt pedig erről gondolkodott, íme megjelent neki az Úr angyala álmában, mondván: József, Dávid fia, ne félj magadhoz venni Máriát, a te feleségedet, mert ami őbenne fogantatott, a Szentlélektől van.</verse>
				<verse number="21">Fiat szül pedig, és te az ő nevét Jézusnak fogod hívni: mert ő szabadítja meg népét az ő bűneitől.</verse>
				<verse number="22">Mindez pedig azért történt. hogy beteljesedjék, amit megmondott az Úr a próféta szava által:</verse>
				<verse number="23">Íme, a szűz méhében fogan és fiat szül, és nevét Emmánuelnek hívják, annyit tesz: Velünk az Isten!</verse>
				<verse number="24">József erre fölkelt álmából és úgy cselekedett, amint megparancsolta neki az Úr angyala, és magához vette feleségét.</verse>
				<verse number="25">És nem ismerte őt, mígnem szülte elsőszülött fiát, és nevét Jézusnak hívta.</verse>
			</chapter>
			<chapter number="2">
				<verse number="1">Miután tehát Jézus megszületett Júda Betlehemében, Heródes király napjaiban, íme bölcsek jöttek napkeletről Jeruzsálembe,</verse>
				<verse number="2">mondván: Hol van a zsidók újszülött királya? Mert láttuk az ő csillagát napkeleten, és eljöttünk imádni őt.</verse>
				<verse number="3">Hallván pedig ezt Heródes király, megriadt, és vele egész Jeruzsálem.</verse>
				<verse number="4">És összegyűjtvén az összes főpapokat és a nép Írástudóit, tudakolta tőlük, hogy hol kell születnie a Krisztusnak.</verse>
				<verse number="5">Azok pedig mondák neki: Júda Betlehemében; mert így van megírva a próféta által:</verse>
				<verse number="6">És te Betlehem, Júda földe! épen nem vagy a legkisebb Júda fejedelmei között, mert tebelőled származik a vezér, ki népemet, Izraelt kormányozni fogja.</verse>
				<verse number="7">Akkor Herodes titkon hivatta a bölcseket, és pontosan kitudakolta tőlük a nekik megjelent csillag idejét:</verse>
				<verse number="8">és elküldvén őket Betlehembe, monda: Menjetek és tudakozódjatok szorgalmasan a gyermek felől; és ha megtaláljátok, izenjétek meg nekem, hogy én is elmenjek és imádjam őt.</verse>
				<verse number="9">Kik, miután a királyt meghallgatták, elmentek. És íme a csillag, melyet napkeleten láttak, előttök ment, mígnem odaérvén, megállt azon hely fölött, ahol a gyermek volt.</verse>
				<verse number="10">Meglátván pedig a csillagot, örvendeztek igen nagy örömmel.</verse>
				<verse number="11">És bementek a házba, és megtalálták a gyermeket anyjával, Máriával, és leborulva imádták őt; és megnyitván kincseiket, ajándékokat mutattak be neki, aranyat, tömjént és mirhát.</verse>
				<verse number="12">És miután álmukban utasítást nyertek, hogy Heródeshez vissza ne menjenek, más utón tértek vissza országukba.</verse>
				<verse number="13">Miután ezek eltávoztak, íme az Úr angyala megjelent Józsefnek álmában, mondván: Kelj föl, vedd a gyermeket és anyját, és menekülj Egyptomba, és légy ott, amíg megmondom neked. Mert Herodes majd keresi a gyermeket, hogy megölje őt.</verse>
				<verse number="14">Ki fölkelt, fogta a gyermeket és anyját éjjel, és elköltözött Egyiptomba;</verse>
				<verse number="15">és ott maradt Heródes haláláig, hogy beteljesedjék amit az Úr mondott a próféta szava által. Egyiptomból hívtam az én fiamat.</verse>
				<verse number="16">Ekkor látván Heródes, hogy a bölcsek kijátszottak, igen megharagudott, és elküldvén megölette az összes fiúgyermekeket, kik Betlehemben és annak egész környékén voltak, a kétévesektől kezdve lefelé, azon időhöz képest, melyet a bölcsektől kitudakolt.</verse>
				<verse number="17">Akkor beteljesedett, amit Jeremiás próféta mondott, ki így szól:</verse>
				<verse number="18">Hang hallatszik Rámában, sok sírás és jajgatás; Rákel siratja fiait, és nem akar megvigasztalódni, mert nincsenek többé.</verse>
				<verse number="19">Miután pedig Heródes meghalt, íme az Úr angyala megjelent Józsefnek álmában Egyiptomban,</verse>
				<verse number="20">mondván: Kelj föl, vedd a gyermeket és anyját, és menj Izrael, földére, mert meghaltak, kik a gyermek életére törtek.</verse>
				<verse number="21">Ki fölkelt, fogta a gyermeket és anyját, és Izrael földére ment.</verse>
				<verse number="22">De mikor meghallotta, hogy Júdeában Arkelaus uralkodik atyja, Heródes helyett, félt oda menni, és megintetvén álmában, elköltözött Galilea vidékére.</verse>
				<verse number="23">És odaérkezvén, egy Názáret nevű városban lakott, hogy beteljesedjék, amit megmondottak a próféták, hogy Názáretinek fogják hívni.</verse>
			</chapter>
			<chapter number="3">
				<verse number="1">Ama napokban pedig eljött Keresztelő János, és tanított Júdea pusztájában,</verse>
				<verse number="2">mondván: Tartsatok bűnbánatot, mert elközelgetett mennyeknek országa!</verse>
				<verse number="3">Mert ez az, akiről Izaiás próféta szólott mondván: A pusztában kiáltónak szava: Készítsétek az Úr útját, egyengessétek az ő ösvényeit!</verse>
				<verse number="4">Magának Jánosnak öltözete pedig teveszőrből volt, és ágyékai körül bőröv; eledele pedig sáskák és erdei méz.</verse>
				<verse number="5">Akkor kiment hozzá Jeruzsálem és egész Júdea és az egész környék a Jordán körül.</verse>
				<verse number="6">És megkeresztelkedtek általa a Jordánban, megvallván bűneiket.</verse>
				<verse number="7">Látván pedig hogy a farizeusok és szadduceusok közül sokan jönnek az ő keresztelésére, monda nekik: Viperák fajzatai! ki tanított meg benneteket menekülni a jövendő harag elől?</verse>
				<verse number="8">Teremjétek tehát a bűn-bánat méltó gyümölcsét!</verse>
				<verse number="9">És ne mondjátok magatokban: Ábrahám a mi atyánk. Mert mondom nektek, hogy képes az Isten e kövekből is fiákat támasztani Ábrahámnak.</verse>
				<verse number="10">Mert a fejsze már a fák gyökerére tétetett Minden fa ugyanis, mely jó gyümölcsöt nem terem, kivágatik és tűzre vettetik.</verse>
				<verse number="11">Én ugyan vízzel keresztellek titeket bűnbánatra, de aki utánam jövendő, erősebb nálamnál, kinek nem vagyok méltó saruit hordozni. Ő majd a Szentlélekkel és tűzzel keresztel meg titeket.</verse>
				<verse number="12">Kinek kezében van szórólapátja, és megtisztítja. majd szérűjét; és összegyűjti búzáját a csűrbe, a polyvát pedig megégeti elolthatlan tűzzel.</verse>
				<verse number="13">Akkor Jézus Galileából a Jordán mellé ment Jánoshoz, hogy megkereszteltessék általa.</verse>
				<verse number="14">János azonban visszatartotta mondván: Nekem kell te általad megkereszteltetnem és te jössz énhozzám?</verse>
				<verse number="15">Felelvén pedig Jézus monda neki: Engedd most! mert így illik teljesítenünk az egész igazságot. Akkor odaengedte.</verse>
				<verse number="16">Mihelyt pedig Jézus megkereszteltetett, azonnal feljött a vízből és íme megnyíltak neki az egek és látta Isten Lelkét alá jönni, mint egy galambot és magára szállani.</verse>
				<verse number="17">És íme szózat hallatszott mennyekből mondván: Ez az én szerelmes fiam, kiben nekem kedvem telt.</verse>
			</chapter>
			<chapter number="4">
				<verse number="1">Akkor Jézust a pusztába vitte a Lélek, hogy az ördögtől megkísértessék.</verse>
				<verse number="2">És miután negyven nap és negyven éjjel böjtölt, azután megéhezett.</verse>
				<verse number="3">És hozzá járulván a kísértő, monda neki: Ha Isten fia vagy, mondjad, hogy e kövek kenyerekké legyenek.</verse>
				<verse number="4">Mire ő monda: írva van: Nem csak kenyérrel él az ember, hanem minden igével, mely Isten szájából származik.</verse>
				<verse number="5">Akkor felvitte őt az ördög a szent városba, és a templom ormára állította</verse>
				<verse number="6">és monda neki: Ha Isten fia vagy, vesd le magadat! Mert írva van: Angyalainak parancsolt felőled, és kezeikben hordoznak téged, hogy lábadat kőbe ne üssed.</verse>
				<verse number="7">Monda neki Jézus: Szintén írva van: Ne kísértsd a te Uradat Istenedet!</verse>
				<verse number="8">Ismét felvitte őt az ördög egy igen magas hegyre és megmutatta neki a világ minden országát, és azoknak pompáját,</verse>
				<verse number="9">és monda neki: Ezeket mind neked adom, ha leborulva imádsz engem.</verse>
				<verse number="10">Akkor monda neki Jézus: Távozzál sátán! Mert írva van: A te Uradat, Istenedet imádjad és csak neki szolgálj.</verse>
				<verse number="11">Akkor elhagyta őt az ördög, és íme angyalok jöttek és szolgáltak neki.</verse>
				<verse number="12">Mikor pedig Jézus meghallotta, hogy János fogságba került, félre vonult Galileába;</verse>
				<verse number="13">és elhagyván Nazáret városát, elment és a tengermelléki Kafarnaumban lakott, Zabulon és Neftalim határain.</verse>
				<verse number="14">Hogy beteljesedjék, amit megmondott Izaiás próféta:</verse>
				<verse number="15">Zabulon földe és Neftalim földe, a tengermelléki út a Jordánon túl, a pogányok Galileája,</verse>
				<verse number="16">a nép, mely sötétségben ült, nagy világosságot látott, és a halálárnyék tartományában ülőknek világosság támadt.</verse>
				<verse number="17">Ettől fogva kezdett Jézus tanítani mondván: Tartsatok bűnbánatot, mert elközelgetett mennyeknek országa!</verse>
				<verse number="18">Mikor pedig Jézus a Galileai tenger mellett járt, látott két testvért, Simont, ki Péternek hívatik, és Andrást az ő testvérét, amint a hálót kivetették a tengerre, (mert halászok voltak),</verse>
				<verse number="19">és monda nekik: Jöjjetek utánam és én emberhalászokká teszlek titeket!</verse>
				<verse number="20">Azok pedig rögtön elhagyván a hálókat, követték őt.</verse>
				<verse number="21">És onnan tovább menve, másik két testvért látott, Jakabot, Zebedeus fiát, és Jánost, az ő testvérét, a hajóban atyjukkal, Zebedeussal, amint hálóikat javítgatták: és meghívta őket.</verse>
				<verse number="22">Azok pedig rögtön otthagyván hálóikat és atyjokat, követték őt.</verse>
				<verse number="23">És Jézus körüljárta egész Galileát, tanítván zsinagógáikban és hirdetvén az ország evangéliumát, és meggyógyítván minden nyavalyát és minden betegséget a nép között.</verse>
				<verse number="24">És elterjedt az ő híre egész Szíriában, és hozzá vittek minden beteget, kik különféle nyavalyákban és bajokban sinlődtek, ördögtől megszállottakat, holdkórosakat és inaszakadtakat, és meggyógyította őket.</verse>
				<verse number="25">És sok népsereg követte őt Galileából és a Dekápolisból, Jeruzsálemből és Júdeából, és a Jordánon túlról.</verse>
			</chapter>
			<chapter number="5">
				<verse number="1">Midőn pedig Jézus a seregeket látta, felment egy hegyre, és miután leült, hozzájárultak tanítványai,</verse>
				<verse number="2">és megnyitva száját, tanította őket mondván:</verse>
				<verse number="3">Boldogok a lelki szegények; mert övék mennyeknek országa.</verse>
				<verse number="4">Boldogok a szelídek; mert övék lesz a föld</verse>
				<verse number="5">Boldogok, akik sírnak; mert ők megvigasztaltalak.</verse>
				<verse number="6">Boldogok, akik éhezik és szomjúhozzák az igazságot; mert ők kielégíttetnek.</verse>
				<verse number="7">Boldogok az irgalmasok; mert ők irgalmasságot nyernek.</verse>
				<verse number="8">Boldogok a tiszta szívűek; mert ők meglátják az Istent.</verse>
				<verse number="9">Boldogok a békességesek; mert ők Isten fiainak hivatnak.</verse>
				<verse number="10">Boldogok, kik üldözést szenvednek az igazságért; mert övék mennyeknek országa</verse>
				<verse number="11">Boldogok vagytok, midőn szidalmaznak és üldöznek titeket, és hazudozva minden rosszat mondanak ellenetek én miattam.</verse>
				<verse number="12">örüljetek és vigadjatok, mert a ti jutalmatok bőséges a mennyekben! Mert ép így üldözték a prófétákat, kik előttetek voltak.</verse>
				<verse number="13">Ti vagytok a föld sója. Hogyha a só izét veszti, mivel sózzák meg? Nem való többé semmire, mint hogy kivettessék és eltapodják az emberek.</verse>
				<verse number="14">Ti vagytok a világ világossága. A hegyen épült város el nem rejthető.</verse>
				<verse number="15">Mécset sem azért gyújtanak, hogy a véka alá tegyék, hanem a tartóra, hogy világítson mindazoknak, kik a házban vannak.</verse>
				<verse number="16">úgy világítson a ti világosságtok az emberek előtt, hogy lássák a ti jó cselekedeteiteket és dicsőítsék Atyátokat, ki mennyekben van.</verse>
				<verse number="17">Ne gondoljátok, hogy fölbontani jöttem a törvényt, vagy a prófétákat. Nem jöttem fölbontani, hanem teljesíteni.</verse>
				<verse number="18">Mert bizony mondom nektek: Míg elmúlik az ég és föld, egy vessző, vagy egy pont el nem múlik a törvényből, mielőtt minden meg nem történik.</verse>
				<verse number="19">Aki tehát egyet ezen legkisebb parancsolatok közül fölbont és úgy tanítja az embereket, az a legkisebbnek fog hivatni mennyek országában; aki pedig ezeket megtartja és tanítja, az nagynak fog hivatni mennyek országában.</verse>
				<verse number="20">Mert mondom nektek, hogy ha a ti igazságtok fölül nem múlja az írástudókét és farizeusokét, nem mentek be mennyek országába.</verse>
				<verse number="21">Hallottátok, hogy a régieknek az mondatott: Ne ölj! Aki pedig öl, a törvényszék ítélete alá esik</verse>
				<verse number="22">Én pedig mondom nektek, hogy mindaz, aki testvérére haragszik, a törvényszék Ítélete alá esik. Aki pedig testvérének azt mondja: Raka! a főtörvényszék ítélete alá esik. Aki pedig azt mondja: Bolond! méltó a gehenna tüzére.</verse>
				<verse number="23">Ha tehát ajándékodat az oltárra viszed és ott eszedbe jut, hogy:estvérednek van ellened valami panasza,</verse>
				<verse number="24">hagyd ott ajándékodat az oltár előtt, és menj el előbb kibékülni estvéreddel, és akkor eljővén, ajánld fel ajándékodat.</verse>
				<verse number="25">Békülj ki hamar ellenfeleddel, míg az úton vagy vele, nehogy ellenséged kiszolgáltasson a bírónak, is a bíró átadjon a szolgának, és a börtönbe vettessél.</verse>
				<verse number="26">Bizony mondom neked: ki nem jössz onnét, míg az utolsó fillért le ne nem fizetted.</verse>
				<verse number="27">Hallottátok, hogy a régieknek az mondatott: Ne paráználkodjál!</verse>
				<verse number="28">Én pedig mondom nektek, hogy mindaz, aki asszonyra néz, hogy őt megkívánja, már paráználkodott vele a szívében.</verse>
				<verse number="29">Ha a jobb szemed megbotránkoztat, vájd ki és vesd el magadtól; mert jobb neked, hogy egy vesszen el tagjaid közül, hogysem egész tested a pokolba vetessék.</verse>
				<verse number="30">És ha jobb kezed megbotránkoztat, vágd le azt és vesd el magadtól; mert jobb neked, hogy egy vesszen el tagjaid közül, hogysem egész tested a pokolba jusson.</verse>
				<verse number="31">Mondatott az is, hogy bárki elbocsájtja feleségét, adjon neki válólevelet.</verse>
				<verse number="32">Én pedig azt mondom nektek, hogy mindaz, aki elbocsájtja feleségét, paráználkodás esetén kívül, házasságtörővé teszi őt, és aki az elbocsátottat elveszi, házasságtörést követ el.</verse>
				<verse number="33">Ismét hallottátok, hogy a régieknek az mondatott: Hamisan ne esküdjél, hanem tartsd meg az Urnák esküidet.</verse>
				<verse number="34">Én pedig mondom nektek, hogy egyáltalán ne esküdjetek, se az égre, mert az az Isten trónja;</verse>
				<verse number="35">se a földre, mert az az ő lábainak zsámolya; se Jeruzsálemre, mert az a nagy király városa.</verse>
				<verse number="36">Ne esküdjél fejedre se, mert egy hajszálat sem tehetsz fehérré vagy feketévé.</verse>
				<verse number="37">Legyen pedig a ti beszédetek: igen, igen, nem, nem; ami ezen túl van, a gonosztól van.</verse>
				<verse number="38">Hallottátok, hogy mondatott: Szemet szemért és fogat fogért!</verse>
				<verse number="39">Én pedig mondom nektek: Ne álljatok ellen a gonosznak, hanem ha valaki megüti a jobb orcádat, tartsd oda neki a másikat is.</verse>
				<verse number="40">És annak, aki veled pereskedni akar, és köntösödet elvenni, add neki palástodat is.</verse>
				<verse number="41">És ha valaki ezer lépésnyire kényszerit, menj el vele még két ezerre.</verse>
				<verse number="42">Aki kér tőled, adj neki, és ne fordulj el attól, aki kölcsön akar tőled venni.</verse>
				<verse number="43">Hallottátok, hogy mondatott: Szeressed felebarátodat és gyűlöljed ellenségedet!</verse>
				<verse number="44">Én pedig mondom nektek: Szeressétek ellenségeiteket, tegyetek jót azokkal, kik titeket gyűlölnek, és imádkozzatok üldözőitekért és rágalmazóitokért,</verse>
				<verse number="45">hogy fiai legyetek a ti Atyátoknak, ki mennyekben van, ki az ő napját felvirrasztja a jókra és rosszakra, és esőt ad az igazakra és gonoszokra.</verse>
				<verse number="46">Mert ha azokat szeretitek, kik titeket szeretnek, mi jutalmatok lesz? Nem cselekszik-e ezt a vámosok is?</verse>
				<verse number="47">És ha csak testvéreiteket köszöntitek, mennyivel tesztek többet? Nem teszik-e ezt a pogányok is?</verse>
				<verse number="48">Legyetek azért ti tökéletesek, valamint mennyei Atyátok is tökéletes</verse>
			</chapter>
			<chapter number="6">
				<verse number="1">Óvakodjatok, hogy igazságtokat ne cselekedjetek az emberek előtt, hogy lássanak benneteket, mert különben nem lesz jutalmatok Atyátoknál, ki mennyekben van.</verse>
				<verse number="2">Mikor tehát alamizsnát adsz, ne kürtöltess magad előtt, mikép a képmutatók cselekesznek a zsinagógákban és az utcákon, hogy az emberek tiszteljék őket. Bizony mondom nektek: elvették jutalmukat.</verse>
				<verse number="3">Hanem mikor alamizsnát adsz, ne tudja bal kezed, mit cselekszik a jobb kezed,</verse>
				<verse number="4">hogy alamizsnád rejtekben legyen, és Atyád, ki a rejtekben lát, megfizet neked.</verse>
				<verse number="5">És mikor imádkoztok, ne legyetek, mint a képmutatók, kik szeretnek a zsinagógákban és az utcasarkokon állva imádkozni, hogy lássák őket az emberek. Bizony mondom nektek: elvették jutalmukat.</verse>
				<verse number="6">Te pedig, midőn imádkozol, menj be a kamrádba, és bezárván az ajtót, imádkozzál Atyádhoz a rejtekben, és Atyád, ki a rejtekben lát, megfizet neked.</verse>
				<verse number="7">Midőn pedig imádkoztok, ne beszéljetek sokat, mint a pogányok; azt vélik ugyanis, hogy bőbeszédükért hallgattatnak meg.</verse>
				<verse number="8">Ne legyetek tehát hasonlók hozzájok; mert a ti Atyátok tudja, mire van szükségtek, még mielőtt őt kérnétek.</verse>
				<verse number="9">Ti tehát így imádkozzatok: Mi Atyánk, ki vagy mennyekben, szenteltessék a te neved.</verse>
				<verse number="10">Jöjjön el a te országod. Legyen meg a te akaratod, miképen mennyben, azonképen a földön is.</verse>
				<verse number="11">Mindennapi kenyerünket add meg nekünk ma.</verse>
				<verse number="12">És bocsásd meg a mi vétkeinket, miképen mi is megbocsátunk az ellenünk vetetteknek.</verse>
				<verse number="13">És ne vigy minket kísértésbe. De szabadíts meg a gonosztól. Ámen.</verse>
				<verse number="14">Mert ha megbocsátjátok az embereknek az ő bűneiket, mennyei Atyátok nektek is megbocsátja vétkeiteket.</verse>
				<verse number="15">Ha pedig meg nem bocsátótok az embereknek, a ti Atyátok sem bocsátja meg nektek bűneiteket.</verse>
				<verse number="16">Mikor pedig böjtöltök, ne legyetek, mint a képmutatók, szomorúak. Elcsúfítják ugyanis arcukat, hogy az emberek lássák, hogy böjtölnek. Bizony mondom nektek, hogy elvették jutalmukat.</verse>
				<verse number="17">Te pedig mikor böjtölsz, kend meg fejedet és mosd meg arcodat,</verse>
				<verse number="18">hogy az emberek ne lássák, hogy böjtölsz, hanem a te Atyád, ki a rejtekben van; és Atyád, ki lát a rejtekben, megfizet neked.</verse>
				<verse number="19">Ne gyűjtsetek magatoknak kincseket a földön, hol azokat rozsda és moly megemészti, és ahol tolvajok kiássák és ellopják;</verse>
				<verse number="20">hanem gyűjtsetek magatoknak kincseket az égben, hol azokat sem rozsda, sem moly meg nem emészti, és ahol a tolvajok ki nem ássák, sem el nem lopják.</verse>
				<verse number="21">Mert ahol a kincsed ott a szíved is.</verse>
				<verse number="22">Tested világítója a szemed. Ha szemed tiszta, egész tested világos lesz.</verse>
				<verse number="23">De ha szemed hibás, egész tested sötét lészen. Ha tehát a világosság, mely benned van, sötétség, mily nagy lesz akkor a sötétség maga?</verse>
				<verse number="24">Senki sem szolgálhat két Urnák; mert vagy az egyiket gyűlöli és a másikat szereti; vagy az egyiket eltűri, s a másikat megveti. Nem szolgálhattok Istennek és a mammonnak.</verse>
				<verse number="25">Azért mondom nektek: Ne aggódjatok éltetekről, mit egyetek, se testetekről, mibe öltözzetek. Nem több-e az élet az eledelnél, és a test nem több-e a ruházatnál?</verse>
				<verse number="26">Tekintsetek az ég madaraira! Ezek nem vetnek, sem nem aratnak, sem csűrökbe nem gyűjtenek; és a ti mennyei Atyátok táplálja őket. Vajon nem vagytok-e ti azoknál sokkal becsesebbek?</verse>
				<verse number="27">És melyiktek adhat aggódása által termetéhez egy könyöknyit?</verse>
				<verse number="28">És a ruházatról miért aggódtok? Nézzétek a mező liliomait, mint növekednek! Nem munkálkodnak, se nem varrnak.</verse>
				<verse number="29">Mondom pedig nektek, hogy Salamon minden dicsőségében sem volt úgy felöltözve, mint ezeknek egyike.</verse>
				<verse number="30">Ha pedig a mezei füvet, mely ma van, és holnap a kemencébe vettetik, az Isten így ruházza, mennyivel inkább titeket, kicsinyhitűek!</verse>
				<verse number="31">Ne aggódjatok tehát mondván: Mit fogunk enni, vagy mit fogunk inni, vagy mivel fogunk ruházkodni?</verse>
				<verse number="32">Mert mindezt a pogányok keresik. Hisz tudja a ti Atyátok, hogy mindezekre szükségtek van.</verse>
				<verse number="33">Keressétek azért először az Isten országát és az ó igazságát, és ezek mind hozzáadatnak nektek.</verse>
				<verse number="34">Ne aggódjatok tehát a holnapról; mert a holnapi nap majd gondoskodik maga-magáról. Elég minden napnak a maga baja.</verse>
			</chapter>
			<chapter number="7">
				<verse number="1">Ne ítéljetek, hogy meg ne Ítéltessetek!</verse>
				<verse number="2">Mert amilyen Ítélettel ítéltek, olyannal fogtok megítéltetni, és amilyen mértékkel mértek, olyannal mérnek vissza nektek.</verse>
				<verse number="3">Miért nézed hát a szálkát testvéred szemében, míg a gerendát a tenszemedben nem veszed észre?</verse>
				<verse number="4">Vagy hogyan mondhatod testvérednek: Hadd vegyem ki a szálkát szemedből! - holott a saját szemedben gerenda van?</verse>
				<verse number="5">Képmutató! vedd ki előbb a gerendát a saját szemedből és azután lásd, hogy veszed ki a szálkát testvéred szeméből.</verse>
				<verse number="6">Ne adjátok a szentet az ebeknek, se ne hányjátok gyöngyeiteket a sertések elé, hogy esetleg lábaikkal össze ne tapossák azokat és megfordulván szét ne szaggassanak titeket.</verse>
				<verse number="7">Kérjetek és adatik nektek; keressetek és találtok zörgessetek és megnyittatik nektek.</verse>
				<verse number="8">Mert mindaz, aki kér, kap, és aki keres, talál, és a zörgetőnek megnyittatik.</verse>
				<verse number="9">Avagy kicsoda közületek az az ember, kitől ha kenyeret kér a fia, követ nyújt neki?</verse>
				<verse number="10">Vagy ha halat kér, vajon kígyót nyújt-e neki?</verse>
				<verse number="11">Ha tehát ti, ámbár rosszak vagytok, tudtok jó adományokat adni fiaitoknak: mennyivel inkább fog a ti Atyátok, ki mennyekben van, jót adni a tőle kérőknek?</verse>
				<verse number="12">Mindazt tehát, amit akartok, hogy az emberek nektek cselekedjenek, ti is cselekedjetek nekik. Mert ez a törvény és a próféták.</verse>
				<verse number="13">Menjetek be a szoros kapun! Mert tágas a kapu és széles az út, mely a veszedelemre visz, és sokan vannak, kik azon bemennek,</verse>
				<verse number="14">Mert szoros a kapu és keskeny az út, mely az életre visz, és kevesen vannak, kik azt megtalálják!</verse>
				<verse number="15">Óvakodjatok a hamis prófétáktól, kik juhok ruházatában jönnek hozzátok, belül pedig ragadozó farkasok!</verse>
				<verse number="16">Gyümölcseikről ismeritek meg őket. Vájjon szednek-e a tövisekről szőlőt, vagy a bojtorjánról fügét?</verse>
				<verse number="17">így minden jó fa jó gyümölcsöt terem, a rossz fa pedig rossz gyümölcsöt terem.</verse>
				<verse number="18">Nem teremhet a jó fa rossz gyümölcsöt, sem a rossz fa nem teremhet jó gyümölcsöt.</verse>
				<verse number="19">Minden fa, mely jó gyümölcsöt nem hoz, kivágatik és tűzre vettetik.</verse>
				<verse number="20">Tehát gyümölcseikről ismeritek meg őket.</verse>
				<verse number="21">Nem mindenki, aki nekem azt mondja: Uram, Uram! megy be mennyek országába, hanem aki Atyám akaratát cselekszi, ki mennyekben van, az megy be mennyeknek országába.</verse>
				<verse number="22">Sokan mondják majd nekem ama napon: Uram! Uram! nem a te nevedben jövendöltünk-e, és nem a te nevedben űztünk-e ördögöket, és nem a te nevedben tettünk-e sok csodát?</verse>
				<verse number="23">És akkor kijelentem nekik, hogy: Sohasem ismertelek titeket; távozzatok tőlem, gonosztevők!</verse>
				<verse number="24">Azért mindenki, ki ezeket az én igéimet hallja és teljesíti, hasonló lesz ahhoz a bölcs férfiúhoz, ki házát kősziklára építette.</verse>
				<verse number="25">És szakadt az eső, jött az árvíz, fújtak a szelek és rárohantak ama házra; de nem dőlt össze, mert kősziklára volt alapítva.</verse>
				<verse number="26">És mindaz, aki hallja ezen igéimet és nem teljesíti azokat, hasonló lesz ama balga emberhez, ki házát fövényre építette.</verse>
				<verse number="27">És szakadt az eső, jött az árvíz, fújtak a szelek és rárohantak ama házra és összedőlt, és nagy volt romlása.</verse>
				<verse number="28">És történt, hogy mikor Jézus ezen igéket elvégezte, csodálkoztak a seregek az ő tanításán.</verse>
				<verse number="29">Mert úgy tanította őket, mint akinek hatalma van, és nem mint az ő írástudóik és a farizeusok.</verse>
			</chapter>
			<chapter number="8">
				<verse number="1">Mikor pedig lejött a hegyről, nagy sereg követte őt.</verse>
				<verse number="2">És íme jött egy bélpoklos, és leborult előtte mondván: Uram, ha akarod, megtisztíthatsz engem.</verse>
				<verse number="3">És Jézus kinyújtotta kezét, megérintette őt és monda: Akarom, tisztulj meg! És azonnal megtisztult az ő poklossága.</verse>
				<verse number="4">És monda neki Jézus: Lásd, hogy ezt senkinek el ne mondd, hanem eredj, mutasd meg magadat a papnak és vidd meg az ajándékot, melyet Mózes megparancsolt, bizonyságul nekik!</verse>
				<verse number="5">Mikor pedig bement Kafarnaumba, egy százados járult hozzá és kérte őt</verse>
				<verse number="6">mondván: Uram, az én szolgám otthon inaszakadtan fekszik és szörnyen kínlódik.</verse>
				<verse number="7">És monda neki Jézus: Elmegyek és meggyógyítom őt.</verse>
				<verse number="8">Mire a százados monda: Uram, nem vagyok méltó, hogy hajlékomba jöjj, hanem csak egy szóval mondjad, és meggyógyul az én szolgám.</verse>
				<verse number="9">Mert magam is felsőbbség alatt álló ember vagyok, kinek katonák állnak rendelkezésemre; és ha azt mondom ennek: Menj! - elmegy; és a másiknak: Jöjj! - jön; és szolgámnak: Tedd ezt! - és megteszi.</verse>
				<verse number="10">Amint Jézus ezt hallotta, csodálkozott és monda az őt követőknek: Bizony mondom nektek, nem találtam ennyi hitet Izraelben.</verse>
				<verse number="11">Mondom pedig nektek, hogy sokan jönnek napkeletről és napnyugatról és letelepednek Ábrahámmal, Izsákkal és Jákobbal mennyek országában;</verse>
				<verse number="12">az ország fiai pedig kivettetnek a külső sötétségre; ott lészen sírás és fogak csikorgatása.</verse>
				<verse number="13">És monda Jézus a századosnak: Menj el és amint hittél, úgy legyen neked! És meggyógyult a szolga azon órában.</verse>
				<verse number="14">És mikor Jézus Péter házába jött, látta az ő napát az ágyban fekve, lázas állapotban.</verse>
				<verse number="15">És megérintette kezét és elhagyta őt a láz és felkelt és szolgált nekik.</verse>
				<verse number="16">És mikor beesteledett, sok ördögtől megszálltat hoztak hozzája és kiűzte a gonosz lelkeket igéjével, és minden beteget meggyógyított,</verse>
				<verse number="17">hogy beteljesedjék amit Izaiás próféta megjövendölt mondván: Ő vette el erőtlenségeinket és ő viselte betegségeinket</verse>
				<verse number="18">Mivel pedig Jézus nagy sereget látott maga körül, meghagyta, hogy menjenek a túlsó partra.</verse>
				<verse number="19">És hozzájárult egy Írástudó és monda neki: Mester, követlek téged, bárhova mégy.</verse>
				<verse number="20">És monda neki Jézus: A rókáknak barlangjaik vannak és az ég madarainak fészkeik; az Emberfiának pedig nincs hová fejét lehajtsa.</verse>
				<verse number="21">Egy másik pedig tanítványai közül monda neki: Uram, engedd meg nekem, hogy előbb elmenjek, és eltemessem atyámat.</verse>
				<verse number="22">Jézus pedig monda neki: Kövess engem és hadd temessék el a holtak az ő halottaikat!</verse>
				<verse number="23">És midőn a hajóba szállt, követték őt tanítványai.</verse>
				<verse number="24">És íme nagy vihar támadt a tengeren, úgy hogy a hajócskát elborították a hullámok; ő pedig aludt.</verse>
				<verse number="25">És hozzájárultak tanítványai és fölkeltették őt mondván: Uram, ments meg minket, elveszünk!</verse>
				<verse number="26">És monda nekik Jézus: Mit féltek, kicsinyhitűek? Erre fölkelt és parancsolt a szeleknek és a tengernek és nagy csendesség lőn.</verse>
				<verse number="27">Ekkor csodálkoztak az emberek, mondván: Ki lehet ez, hogy a szelek és a tenger engedelmeskednek neki?</verse>
				<verse number="28">És mikor a másik partra ért, Geraza vidékére, két ördögtől megszállottal találkozott, kik a sírboltokból jöttek ki és igen veszedelmesek voltak, úgy hogy azon az úton senki el nem mehetett.</verse>
				<verse number="29">És íme kiáltoztak mondván: Mi közöd hozzánk Jézus, Istennek fia? Idő előtt jöttél ide minket gyötörni?</verse>
				<verse number="30">Ott volt pedig nem messze tőlük egy nagyszámú legelésző sertésnyáj.</verse>
				<verse number="31">Az ördögök tehát kérték őt mondván: Ha innen kiűzesz bennünket, engedd, hogy a sertésnyájba szálljunk.</verse>
				<verse number="32">És monda nekik: Eredjetek! Azok pedig kimentek, megszállták a sertéseket, és íme az egész nyáj nyakra-főre rohant a tengerbe és belefúlt a vízbe.</verse>
				<verse number="33">A pásztorok pedig elfutottak és beérve a városba, mindent elmondottak, azokról is, kik az ördögöktől meg voltak szállva,</verse>
				<verse number="34">És íme az egész város elébe ment Jézusnak, és amint meglátták őt, kérték, hogy távozzék el határaikból.</verse>
			</chapter>
			<chapter number="9">
				<verse number="1">És hajóba szállva, átkelt és az ő városába jött.</verse>
				<verse number="2">És íme egy ágyban fekvő inaszakadtat hoztak. És látván Jézus az ő hitöket, monda az inaszakadtnak: Bízzál fiam! megbocsáttatnak neked a te bűneid.</verse>
				<verse number="3">És íme némelyek az Írástudók közül mondák magukban: Ez káromkodik.</verse>
				<verse number="4">És látván Jézus az ő gondolataikat, monda: Miért gondoltok rosszal szívetekben?</verse>
				<verse number="5">Mi könnyebb, azt mondani: Megbocsáttatnak neked bűneid, vagy mondani: Kelj föl és járj?</verse>
				<verse number="6">Hogy pedig tudjátok, hogy az Emberfiának hatalma van a földön a bűnök megbocsátására, - monda az inaszakadtnak: Kelj föl, vedd ágyadat és menj haza.</verse>
				<verse number="7">És fölkelt és haza ment.</verse>
				<verse number="8">Midőn a seregek ezt látták, megijedtek és dicsőítették Istent, ki ilyen hatalmat adott az embereknek.</verse>
				<verse number="9">És mikor Jézus onnét elment, látott egy Máté nevű embert a vámon ülni. És monda neki: Köves: engem! És az fölkelt és követte őt.</verse>
				<verse number="10">És történt, hogy mikor a házban asztalnál ült, íme sok vámos és bűnös jött és letelepedtek Jézussal és az ő tanít ványaival.</verse>
				<verse number="11">Amint ezt a farizeusok látták, mondták tanítványainak: Miért eszik a ti mesteretek a vámosokkal és bűnösökkel?</verse>
				<verse number="12">Jézus pedig ezt hallva, monda: Nem az egészségeseknek van szükségük az orvosra, hanem a betegeknek.</verse>
				<verse number="13">Menjetek, és tanuljátok meg mit tesz az; \Irgalmasságot akarok és nem áldozatot.\ Mert nem igazakat jöttem hívni, hanem bűnösöket.</verse>
				<verse number="14">Akkor hozzámentek János tanítványai és mondák: Miért van az, hogy mi és a farizeusok gyakorta böjtölünk, a te tanítványaid pedig nem böjtölnek?</verse>
				<verse number="15">És monda nekik Jézus: Vajon; szomorkodhatnak-e a vőlegény társai, míg velök van a vőlegény? De majd jönnek napok, mikor a vőlegény elvétetik tőlük, és akkor böjtölni fognak.</verse>
				<verse number="16">Senki sem tesz pedig nyers posztófoltot ócska ruhára, mert ez a ruhától az ép részt eltépi és a szakadás nagyobb lesz.</verse>
				<verse number="17">Sem új bort nem töltenek ócska tömlőkbe, mert különben kiszakadnak a tömlők, a bor kifolyik és a tömlők tönkremennek Hanem az új bort új tömlőkbe töltik, és mind a kettő megmarad.</verse>
				<verse number="18">Midőn ezeket mondotta nekik, íme egy elöljáró lépett hozzá és lábaihoz borult mondván: Uram, a leányom épen most halt meg, de jöjj, tedd rá kezedet, és élni fog.</verse>
				<verse number="19">És Jézus fölkelt és követte őt tanítványaival:</verse>
				<verse number="20">És íme egy asszony, ki tizenkét esztendő óta vérfolyásban szenvedett, hátul hozzá járult és megérintette ruhája szegélyét.</verse>
				<verse number="21">Mert - monda magában: Ha csak ruházatát érintem is, meggyógyulok.</verse>
				<verse number="22">Jézus pedig megfordult és látván őt monda: Bízzál leányom! a te hited meggyógyított téged. És meggyógyult az asszony azon órától fogva.</verse>
				<verse number="23">És midőn Jézus az elöljáró házába ért és látta a síposokat és a tolongó sereget, monda:</verse>
				<verse number="24">Távozzatok! mert nem halt meg a leány, hanem alszik És kinevették őt;</verse>
				<verse number="25">És miután a sereg kitakarodott, bement, megfogta a kezét, és a leány feltámadt.</verse>
				<verse number="26">És ennek híre elterjedt azon az egész vidéken.</verse>
				<verse number="27">És midőn Jézus onnét eltávozott, két vak követte őt kiáltozva és mondák: Könyörülj rajtunk, Dávid fia!</verse>
				<verse number="28">Mikor pedig haza érkezett, hozzá mentek a vakok és monda nekik Jézus: Hiszitek, hogy ezt megtehetem nektek? Mondják neki: Igenis, Uram!</verse>
				<verse number="29">Akkor megérintette szemeiket mondván: A ti hitetek szerint legyen nektek.</verse>
				<verse number="30">És megnyíltak szemeik. És Jézus szigorúan meghagyta nekik mondván: Vigyázzatok, hogy valaki meg ne tudja!</verse>
				<verse number="31">ők pedig kimenvén elhíresztelték őt azon az egész környéken.</verse>
				<verse number="32">Miután pedig azok kimentek, íme egy néma embert hoztak eléje, kit az ördög megszállott.</verse>
				<verse number="33">És kiűzte az ördögöt és megszólalt a néma és csodálkoztak a seregek, mondván: Ilyesmi még soha sem fordult elő Izraelben.</verse>
				<verse number="34">A farizeusok pedig mondák: Az ördögök fejedelme által űzi ki az ördögöket.</verse>
				<verse number="35">És Jézus körüljárta az összes városokat és falvakat, és tanított az ő zsinagógáikban és hirdette az ország evangéliumát és meggyógyított minden nyavalyát és minden betegséget.</verse>
				<verse number="36">Látván pedig a seregeket, szánakozott rajtok, mert el voltak csigázva és lézengtek, mint a juhok, amelyeknek nincsen pásztoruk.</verse>
				<verse number="37">Akkor monda tanítványainak: Az aratás ugyan bő, de a munkás kevés.</verse>
				<verse number="38">Kérjétek tehát az aratás Urát, hogy küldjön munkásokat az ő aratásába.</verse>
			</chapter>
			<chapter number="10">
				<verse number="1">És egybehívta tizenkét tanítványát, és hatalmat adott nekik a tisztátalan lelkeken, hogy kiűzzék őket és meggyógyítsanak minden nyavalyát és minden betegséget.</verse>
				<verse number="2">A tizenkét apostol neve pedig ez: Első Simon, ki Péternek mondatik, és András, az ő testvére,</verse>
				<verse number="3">Jakab, Zebedeus fia, és János, az ő testvére; Fülöp és Bertalan; Tamás és Máté a vámos; Jakab, Alfeus fia és Tádé;</verse>
				<verse number="4">a kánai Simon, és karioti Júdás, ki el is árulta őt.</verse>
				<verse number="5">E tizenkettőt elküldötte Jézus és parancsolatot adott nekik mondván: A pogányokhoz vezető útra ne térjetek és a szamaritánusok városaiba be ne menjetek,</verse>
				<verse number="6">hanem menjetek inkább Izrael házának elveszett juhaihoz.</verse>
				<verse number="7">Menjetek pedig és hirdessétek, hogy elközelgetett mennyeknek országa.</verse>
				<verse number="8">Gyógyítsátok a betegeket, támasszátok fel a halottakat, tisztítsátok meg a poklosokat, űzzétek ki az ördögöket! Ingyen kaptátok; ingyen adjátok.</verse>
				<verse number="9">Ne legyen aranyotok, se ezüstötök, se pénzetek övetekben;</verse>
				<verse number="10">se táskátok az úton, se két köntöstök, se sarutok, se bototok; mert méltó a munkás az ő élelmére.</verse>
				<verse number="11">Bármely városba vagy faluba bementek, kérdezzétek meg, ki méltó abban, és maradjatok ott, míg tovább nem mentek.</verse>
				<verse number="12">Amint pedig bementek valamely házba; köszöntsétek azt mondván: Békeség e háznak!</verse>
				<verse number="13">És ha az a ház méltó lesz, rászáll a ti békeségtek; ha pedig nem lesz méltó, a ti békeségtek visszahárul rátok.</verse>
				<verse number="14">És ha valaki be nem fogad benneteket, se beszédeiteket meg nem hallgatja: kimenve azon házból, vagy városból, verjétek le a port lábatokról.</verse>
				<verse number="15">Bizony mondom nektek: Tűrhetőbb sorsa lesz Sodorna és Gomorrha földének az Ítélet napján, mint annak a városnak.</verse>
				<verse number="16">íme én titeket mint juhokat küldlek a farkasok közé. Legyetek tehát okosak, mint a kígyók, és egyszerűek, mint a galambok.</verse>
				<verse number="17">Óvakodjatok pedig az emberektől; mert kiszolgáltatnak benneteket a törvényszékeknek és zsinagógáikban megostoroznak benneteket.</verse>
				<verse number="18">És a helytartókhoz és királyokhoz hurcolnak benneteket énérettem, bizonyságul nekik és a pogányoknak.</verse>
				<verse number="19">Midőn pedig kiszolgáltatnak titeket, ne töprenkedjetek azon, miképen és mit szóljatok; mert megadatik nektek azon órában, mit mondjatok.</verse>
				<verse number="20">Mert nem ti vagytok, akik szóltok, hanem a ti Atyátok Lelke az, aki bennetek szól.</verse>
				<verse number="21">Halálra fogja pedig adni a testvér testvérét és az apa fiát, és a gyermekek a szülők ellen támadnak és halálra viszik őket.</verse>
				<verse number="22">És gyűlöletesek lesztek mindenkinél az én nevemért. Aki azonban kitart mindvégig, az üdvözül.</verse>
				<verse number="23">Mikor pedig üldöznek benneteket az egyik városban, fussatok a másikba. Bizony</verse>
				<verse number="24">mondom nektek, nem járjátok végig Izrael városait, míg el nem jő az Emberfia.A tanítvány nem különb mesterénél, sem a szolga uránál.</verse>
				<verse number="25">Elég a tanítványnak, ha olyan mint a mestere, és a szolgának, ha olyan mint az ura. Ha a családatyát Beelzebubnak nevezték, mennyivel inkább a házanépét?</verse>
				<verse number="26">Ne féljetek tehát tőlük! Mert semmi sincs elrejtve, mi föl ne födöztetnék, és eltitkolva, mi ki ne tudódnék.</verse>
				<verse number="27">Amit nektek a sötétben mondok, mondjátok el a világoson, és amit fülbesugva hallotok, hirdessétek a háztetőkön.</verse>
				<verse number="28">És ne féljetek azoktól, kik megölik a testet, de a lelket meg nem ölhetik; hanem inkább attól féljetek, ki a lelket is meg a testet is a pokoli romlásba döntheti.</verse>
				<verse number="29">Nemde két verebet adnak egy fillérért? És egy sem esik közőlük a földre a ti Atyátok nélkül.</verse>
				<verse number="30">A ti fejeteknek hajszálai pedig mind meg vannak számlálva.</verse>
				<verse number="31">Ne féljetek tehát! Sok verébnél többet értek ti.</verse>
				<verse number="32">Mindaz tehát; aki meg vall engem az emberek előtt, azt én is megvallom Atyám előtt, ki mennyekben van.</verse>
				<verse number="33">Aki pedig megtagad engem az emberek előtt, én is megtagadom őt Atyám előtt, ki mennyekben van.</verse>
				<verse number="34">Ne gondoljátok, hogy békét hozni jöttem a földre. Nem jöttem békét hozni, hanem kardot.</verse>
				<verse number="35">Mert elválasztani jöttem az embert atyjától, és a leányt anyjától, és a menyet a napától.</verse>
				<verse number="36">És az ember ellenségei az ő házanépe.</verse>
				<verse number="37">Aki atyját vagy anyját jobban szereti mint engem, nem méltó hozzám; és aki fiát vagy leányát jobban szereti, mint engem, nem méltó hozzám.</verse>
				<verse number="38">És aki föl nem veszi keresztjét s nem követ engem, nem méltó hozzám.</verse>
				<verse number="39">Aki megtalálja életét, elveszti azt, és aki elveszti életét énérettem, megtalálja azt.</verse>
				<verse number="40">Aki titeket befogad, engem fogad be, és aki engem befogad, azt fogadja be, aki engem küldött.</verse>
				<verse number="41">Aki prófétát fogad be próféta nevében, prófétának jutalmát kapja, és aki igazat fogad be az igaznak nevében, az igaznak jutalmát kapja.</verse>
				<verse number="42">És bárki italul egynek e legkisebbek közül csak egy pohár hideg vizet is ad, tanítvány nevében; - bizony mondom nektek, nem veszti el jutalmát.</verse>
			</chapter>
			<chapter number="11">
				<verse number="1">És történt, hogy mikor Jézus elvégezte tizenkét tanítványához intézett utasításait, elment onnan, hogy tanítson és prédikáljon az ő városaikban.</verse>
				<verse number="2">János pedig, midőn meghallotta a fogságban Krisztus cselekedeteit, elküldött kettőt az ő tanítványai; közül,</verse>
				<verse number="3">s azt izente neki: Te vagy-e az eljövendő, vagy mást.kell várnunk?</verse>
				<verse number="4">Mire Jézus monda nekik: Menjetek és jelentsétek meg Jánosnak, amit hallottatok és láttatok:</verse>
				<verse number="5">Vakok látnak, sánták járnak, poklosok tisztulnak, siketek hallanak, halottak föltámadnak, szegényeknek az evangéliumot hirdetik.</verse>
				<verse number="6">És boldog, aki énbennem meg nem botránkozik.</verse>
				<verse number="7">Azok elmenetele után pedig így szólt Jézus a sereghez Jánosról: Mit mentetek ki a pusztába látni? Széltől hányatott nádat-e?</verse>
				<verse number="8">Vagy mit mentetek ki látni? Puha ruhába öltözött embert?</verse>
				<verse number="9">Hát mit mentetek ki látni? Prófétát? Igen, mondom nektek, sőt prófétánál is többet.</verse>
				<verse number="10">Mert ez az, akiről írva van: íme, én angyalomat küldöm színed előtt, ki elkészíti előtted a te utadat.</verse>
				<verse number="11">Bizony mondom nektek: Nem támadott az asszonyok szülöttei között nagyobb Keresztelő Jánosnál; de aki kisebb a mennyek országában, nagyobb nálánál.</verse>
				<verse number="12">Ámde Keresztelő János napjaitól fogva mostanig mennyek országa erőszakot szenved, és az erőszakosak ragadják el azt.</verse>
				<verse number="13">Mert az összes próféták és a törvény Jánosig jövendöltek.</verse>
				<verse number="14">És ha tudni akarjátok, ő Illés, aki eljövendő.</verse>
				<verse number="15">Akinek füle van hallja meg.</verse>
				<verse number="16">De kihez hasonlítsam e nemzedéket? Hasonló a piacon ülő gyermekekhez, kik társaiknak kiáltanak</verse>
				<verse number="17">s mondják: Zenéltünk nektek és nem táncoltatok, siránkoztunk és nem sírtatok.</verse>
				<verse number="18">Mert eljött János, ki sem nem eszik, sem nem iszik, és azt mondják: Ördöge van.</verse>
				<verse number="19">Eljött az Emberfia, ki eszik és iszik, és azt mondják: íme a falánk és iszákos ember, a vámosok és bűnösök barátja! És igazolva lőn a bölcseség az ő fiai által.</verse>
				<verse number="20">Akkor szemökre hányta a városoknak, melyekben legtöbb csodáját mivelte, hogy nem tartottak bűnbánatot.</verse>
				<verse number="21">Jaj neked Korozain, jaj neked Betszaida! mert ha Tirusban és Szidonban történtek volna a csodák, melyek bennetek történtek, régen szőrzsákban és hamuban tartottak volna bűnbánatot.</verse>
				<verse number="22">Mindazáltal mondom nektek: Tirusnak és Szidonnak jobb sorsa lesz- az Ítélet napján, mint nektek.</verse>
				<verse number="23">És te Kafarnaum! vájjon az égig fogsz-e emelkedni? A pokolig lesüllyedsz. Mert ha Szodomában történtek volna a csodák, melyek benned történtek, talán megmaradtak volna e mai napig.</verse>
				<verse number="24">Mindazáltal mondom nektek: hogy Szodoma földének könnyebb sorsa lesz az Ítélet napján, mint neked.</verse>
				<verse number="25">Az időben felszólalt Jézus és monda: Áldalak téged, Atyám, mennynek és földnek Ura, hogy ezt elrejtetted a bölcsek és okosak, elől és kijelentetted a kisdedeknek.</verse>
				<verse number="26">Igen, Atyám! mert így tetszett, neked.</verse>
				<verse number="27">Minden átadatott nekem Atyámtól; és senki nem ismeri a Fiút, csak az Atya; sem az</verse>
				<verse number="28">Atyát nem ismeri senki, csak a Fiú, és akinek a Fiú ki akarja jelenteni.Jöjjetek hozzám mindnyájan, kik fáradoztok és terhelve vagytok és én megenyhítlek titeket.</verse>
				<verse number="29">Vegyétek magatokra az én igámat és tanuljatok tőlem, mert szelíd vagyok és alázatos szívű; és nyugalmat találtok lelketeknek.</verse>
				<verse number="30">Mert az én igám édes és az én terhem könnyű.</verse>
			</chapter>
			<chapter number="12">
				<verse number="1">Az időben Jézus a vetéseken ment át szombatnapon; tanítványai pedig megéhezvén, kalászokat kezdtek szaggatni és enni.</verse>
				<verse number="2">A farizeusok pedig Látván ezt, mondák neki: íme a te tanítványaid azt cselekszik, amit szombaton nem szabad cselekedni.</verse>
				<verse number="3">Ő pedig monda nekik: Nem olvastátok-e, mit cselekedett Dávid, mikor megéhezett, és akik vele voltak?</verse>
				<verse number="4">Miképpen ment be az Isten házába, és megette a kitett kenyereket, melyeket nem volt szabad megennie, sem azoknak, kik vele voltak, hanem csak a papoknak.</verse>
				<verse number="5">Avagy nem olvastátok a törvényben, hogy szombaton a papok a templomban megszegik a szombatot, és nem vétenek?</verse>
				<verse number="6">Mondom pedig nektek, hogy a templomnál nagyobb van itt.</verse>
				<verse number="7">Ha pedig tudnátok, mi az: Irgalmasságot akarok és nem áldozatot, sohasem ítéltétek volna el az ártatlanokat.</verse>
				<verse number="8">Mert Ura az Emberfia a szombatnak is.</verse>
				<verse number="9">És onnan ki indulva, bement az ő zsinagógájukba.</verse>
				<verse number="10">És íme volt ott egy bénakezű ember, és kérdezték őt mondván: Szabad-e szombaton gyógyítani? - hogy vádolhassák őt.</verse>
				<verse number="11">Ő pedig monda nekik: Ki lesz közületek az az ember, kinek egy juha van, és ha ez szombaton gödörbe esik, nem fogja-e megragadni és kiemelni?</verse>
				<verse number="12">Mennyivel többet ér az ember egy juhnál? Tehát szabad szombaton jót cselekedni.</verse>
				<verse number="13">Akkor monda amaz embernek: Nyújtsd ki kezedet! És kinyújtotta és meg volt gyógyulva, mint a másik.</verse>
				<verse number="14">A farizeusok pedig kimentek és tanácsot tartottak ellene, mimódon veszthetnék el őt.</verse>
				<verse number="15">Jézus azonban meg tudta ezt és eltávozott onnét. És sokan követték őt, és mind meggyógyította őket.</verse>
				<verse number="16">És megparancsolta nekik, hogy el ne híreszteljék őt;</verse>
				<verse number="17">hogy beteljesedjék, mit Izaiás próféta szólott, mondván:</verse>
				<verse number="18">\Íme az én szolgám, kit kiválasztottam, az én szerelmesem, kiben lelkemnek kedve telik. Rábocsátom az én lelkemet és a pogányoknak Ítéletet hirdet.</verse>
				<verse number="19">Nem verseng, sem nem kiáltoz, sem az utcán nem hallja senki az ő szavát.</verse>
				<verse number="20">A törődött nádat nem töri össze és a füstölgő mécsbelet nem oltja ki, míg az Ítéletet győzelemre nem viszi.</verse>
				<verse number="21">És az ő nevében bíznak a nemzetek.\</verse>
				<verse number="22">Akkor egy ördögtől megszállottat vittek hozzá, ki vak és néma volt, és meggyógyította őt, úgy hogy szólt és látott.</verse>
				<verse number="23">És álmélkodtak mind a seregek és mondák: Vájjon nem Dávid fia-e ez?</verse>
				<verse number="24">A farizeusok pedig meghallván ezt, mondák: Ez csak Beelzebub, az ördögök fejedelme által űzi ki az ördögöket.</verse>
				<verse number="25">Jézus pedig tudván gondolataikat, monda nekik: Minden magában meghasonlott ország elpusztul, és egyetlen magában meghasonlott város a vagy ház sem állhat főn.</verse>
				<verse number="26">És ha a sátán a sátánt űzi ki meghasonlott magában, mikép áll fönn tehát az Ő országa?</verse>
				<verse number="27">És ha én Beelzebub által űzöm ki az ördögöket, a ti fiaitok ki által űzik ki? Azért ők lesznek a ti bíráitok.</verse>
				<verse number="28">Ha pedig én az Isten lelke által űzöm ki az ördögöket, akkor elérkezett hozzátok az Isten országa!</verse>
				<verse number="29">Vagy mikép mehet be valaki az erősnek házába és rabolhatja el edényeit, hacsak előbb az erőset meg nem kötözi? Csak azután rabolhatja ki annak házát.</verse>
				<verse number="30">Aki nincs velem, ellenem van, és aki nem gyűjt velem, szétszór.</verse>
				<verse number="31">Azért mondom nektek: Minden bűn és káromlás megbocsáttatik az embereknek, de a Lélek ellen káromlás meg nem bocsáttatik.</verse>
				<verse number="32">És ha valaki az Emberfia ellen szól, megbocsáttatik neki; de aki Szentlélek ellen szól, meg nem bocsáttatik neki sem ezen a világon, sem a jövendőn.</verse>
				<verse number="33">Vagy tegyétek jóvá a fát és jóvá annak gyümölcsét, vagy tegyétek rosszá a fát, és rosszá annak gyümölcsét; mert gyümölcséről ismerszik meg a fa.</verse>
				<verse number="34">Viperák fajzatai! Hogyan beszélhettek jót, holott gonoszok vagytok? Mert a szív bőségéből beszél a száj.</verse>
				<verse number="35">A jó ember a jó kincsből jót hoz elé; és a rossz ember a gonosz kincsből gonoszat hoz elé.</verse>
				<verse number="36">Mondom pedig nektek, hogy minden hiábavaló szóról, melyet az emberek kimondanak, számot fognak adni az Ítélet napján.</verse>
				<verse number="37">Mert szavaidból fogsz igazoltatni, és szavaidból elítéltetni.</verse>
				<verse number="38">Akkor megszólították őt némelyek az írástudók és farizeusok közül, mondván: Mester! jelt akarunk tőled látni.</verse>
				<verse number="39">Mire ő monda nekik: A gonosz és parázna nemzedék jelt kivan. De nem adatik neki más jel, mint Jónás próféta jele.</verse>
				<verse number="40">Mert valamint Jónás a hal gyomrában három nap és három éjjel volt; úgy lesz az Emberfia is a föld, szívében három nap és három éjjel.</verse>
				<verse number="41">A ninivei férfiak majd szembe szállnak az ítéleten e nemzedékkel és kárhoztatják azt, mert ők bűnbánatot tartottak. Jónás predikálására; és íme, itt Jónásnál: nagyobb van!</verse>
				<verse number="42">A déli királyné majd szembe száll az ítéleten e nemzedékkel és kárhoztatja azt, mert ő eljött a föld határairól meghallgatni Salamon bölcseségét; és íme, itt van, aki több Salamonnál!\</verse>
				<verse number="43">Mikor pedig a tisztátalan lélek kimegy az emberből, száraz helyeken jár, nyugalmat keres és nem talál.</verse>
				<verse number="44">Akkor mondja: Visszatérek házamba, ahonnét kijöttem. És mikor odaér, üresen találja azt, kisöpörve és feldíszítve.</verse>
				<verse number="45">Akkor elmegy és hoz magával hét más lelket, magánál gonoszabbakat, és bemennek és ott laknak; és ezen embernek utóbbi sorsa rosszabb az előbbinél, így jár ez a fölötte gonosz nemzedék is.</verse>
				<verse number="46">Még mialatt a néphez szólott, íme az ő anyja és testvérei künn álltak és beszélni akartak vele.</verse>
				<verse number="47">Monda azért neki valaki: Íme anyád és testvéreid künn állnak és keresnek téged.</verse>
				<verse number="48">ő pedig felelé a hozzá szólónak és monda: Ki az én anyám és kik az én atyámfiai?</verse>
				<verse number="49">És kinyújtva kezét tanítványaira, monda: Íme az én anyám és atyámfiai!</verse>
				<verse number="50">Mert aki az én Atyám akaratát cselekszi, ki mennyekben van, az nekem testvérem és nővérem és anyám.</verse>
			</chapter>
			<chapter number="13">
				<verse number="1">Ama napon kiment Jézus a házból és leült a Tengerparton.</verse>
				<verse number="2">És sok nép gyűlt köréje, miért is beszállt egy hajócskába és leült, az egész népsereg pedig a parton állott.</verse>
				<verse number="3">És sokat beszélt nekik példabeszédekben, mondván: Íme, kiment a magvető vetni.</verse>
				<verse number="4">És amint vetett, némely (mag) az útfélre esett, és jöttek az égi madarak és megették.</verse>
				<verse number="5">Némely pedig köves helyre esett, hol nem volt sok föld, és Csakhamar kikelt, mivel nem volt mélyen a földben.</verse>
				<verse number="6">Mikor azonban a nap fölkelt, elperzselődött, és mivel gyökere nem volt, elszáradt.</verse>
				<verse number="7">Némelyik pedig: tövisek közé esett, és amint a tövisek felnőttek, elfojtották.</verse>
				<verse number="8">Némely pedig jó földbe esett és termést; hozott: egyik százszorosát, másik hatvanszorosát a; harmadik harmincszorosát.</verse>
				<verse number="9">Akinek füle van hallja meg!</verse>
				<verse number="10">És hozzámentek a tanítványok és mondák neki: Miért szólasz nekik példabeszédekben?</verse>
				<verse number="11">Mire ő monda nekik: Mert nektek megadatott ismerni a mennyek országa titkait; nekik pedig nem adatott meg.</verse>
				<verse number="12">Mert akinek van, annak adatik és bővelkedik; akinek pedig nincs, attól azt is elveszik, amije van.</verse>
				<verse number="13">Azért szólok nekik példabeszédekben, mert néznek és nem látnak, hallgatnak és nem hallanak, sem nem értenek.</verse>
				<verse number="14">És beteljesedik rajtok Izaiás próféta jövendölése, ki így szól: Hallással hallotok? és nem értetek, és nézvén néztek, de mégsem; láttok.</verse>
				<verse number="15">Mert megkeményedett e népnek szíve, és fülükkel nehezen hallanak, és behunyják szemüket, hogy szemükkel ne lássanak és fülükkel ne halljanak, és szívökkel megértsenek és megtérjenek, és meggyógyítsam őket.</verse>
				<verse number="16">Boldogok pedig a ti szemeitek, mert látnak, és a ti füleitek, mert hallanak.</verse>
				<verse number="17">Mert bizony mondom nektek, hogy sok próféta és igaz kívánta látni, amiket ti láttok és nem látták, és hallani, amiket ti hallotok és nem hallották.</verse>
				<verse number="18">Ti tehát halljátok a magvetőről szóló példabeszédet.</verse>
				<verse number="19">Ha valaki hallja az Isten országáról szóló igét és nem érti, eljő a gonosz és elragadja, ami szívébe vettetett. Ez az a mag, mely az útfélre hullott.</verse>
				<verse number="20">Ami pedig a köves talajra esett, az, ki az igét hallja, és mindjárt örömmel fogadja.</verse>
				<verse number="21">De nincs gyökere magában, hanem ideig-óráig való. Ha pedig az ige miatt viszontagság és üldözés éri, azonnal megbotránkozik.</verse>
				<verse number="22">Ami pedig a tövisek közé esett, az, ki hallja az igét, de a világi gondok és a gazdagság csalárdsága elfojtja az igét és gyümölcstelenné válik.</verse>
				<verse number="23">Ami pedig jó földbe esett, az, aki az igét hallja és megérti és gyümölcsöt hoz, egyik százszorosát, másik hatvanszorosát, némely pedig harmincszorosát.</verse>
				<verse number="24">Más példabeszédet adott elő nekik, mondván: Hasonlóvá lett mennyeknek országa azon emberhez, ki jó magot vetett földébe.</verse>
				<verse number="25">Mikor pedig az emberek aludtak, jött az ő ellensége és vadócot hintett fölül a búza közé és eltávozott.</verse>
				<verse number="26">Amikor pedig a vetés felnőtt és termést hozott, akkor feltűnt a vadóc is.</verse>
				<verse number="27">Elmentek tehát a gazdához az ő szolgái, s mondák neki: Uram! nemde jó magot vetettél földedbe, honnét van tehát benne a vadóc?</verse>
				<verse number="28">És monda nekik: Ellenséges ember cselekedte ezt. A szolgák pedig mondák neki: Akarod-e, hogy elmenjünk és kiszedjük?</verse>
				<verse number="29">És monda: Nem, nehogy a vadócot szedvén, azzal együtt a búzát is kitépjétek.</verse>
				<verse number="30">Hagyjátok mindkettőt nőni az aratásig, és aratáskor majd megmondom az aratóknak: Szedjétek össze előbb a vadócot és kössétek kévékbe elégetésre, a búzát pedig gyűjtsétek csűrömbe.</verse>
				<verse number="31">Más példabeszédet adott elő nekik, mondván: Hasonló mennyek országa a mustármaghoz, melyet vett egy ember és elvetette földébe.</verse>
				<verse number="32">Ez ugyan a legkisebb minden magvak között, de ha felnő, nagyobb minden kerti veteménynél és fává lesz, úgy hogy az égi madarak jönnek és ágai között laknak.</verse>
				<verse number="33">Más példabeszédet mondott nekik. Hasonló mennyek országa a kovászhoz, melyet vett egy asszony és elvegyített három véka lisztbe, míg az egész megsavanyodott.</verse>
				<verse number="34">Mindezeket példabeszédekben mondotta Jézus a seregeknek, és példabeszédek nélkül nem szólt nekik,</verse>
				<verse number="35">hogy beteljesedjék amit a próféta jövendölt, mondván: Megnyitom a számat példabeszédekben, kimondom, ami el volt rejtve világ teremtésétől fogva.</verse>
				<verse number="36">Akkor elbocsátotta a seregeket és hazament. És hozzájárultak tanítványai mondván: Magyarázd meg nekünk a szántóföldön talált vadócról szóló példabeszédet.</verse>
				<verse number="37">Mire ő monda nekik: Aki jó magot vet, az az Emberfia.</verse>
				<verse number="38">A szántóföld ez a világ. A jó mag az ország fiai; a vadóc pedig a gonosznak fiai.</verse>
				<verse number="39">Az ellenség ki azt vetette, az ördög; az aratás pedig a világ vége; az aratók végre az angyalok.</verse>
				<verse number="40">Valamint tehát a vadócot összeszedik és tűzben elégetik; úgy lesz a világ végén is:</verse>
				<verse number="41">Az Emberfia elküldi az ő angyalait és összeszednek az ő országából minden botrányt és azokat, kik gonoszságot cselekesznek,</verse>
				<verse number="42">és a tüzes kemencébe vetik őket. Ott sírás lészen és fogak csikorgatása.</verse>
				<verse number="43">Akkor az igazak fénylenek, mint a nap, az ő Atyjok országában. Akinek füle van, hallja meg.</verse>
				<verse number="44">Hasonló a mennyek országa a szántóföldben elrejtett kincshez, melyet aki megtalál, elrejti és afölötti örömében elmegy és eladja mindenét, amije van, és megveszi azt a szántóföldet.</verse>
				<verse number="45">Ismét hasonló mennyek országa a kereskedő emberhez, aki jó gyöngyöket keres.</verse>
				<verse number="46">Mikor pedig egy drága gyöngyöt talált, elment és eladta mindenét, amije volt, és megvette azt.</verse>
				<verse number="47">Ismét hasonló mennyek országa a tengerbe vetett hálóhoz, mely mindenféle halakat összegyűjt;</verse>
				<verse number="48">melyet, mikor megtelt, kihúztak, és leülve a partra, a jókat kiválogatták edényekbe, a rosszakat pedig kieresztették.</verse>
				<verse number="49">Így lesz a világ végén is: Kimennek az angyalok és kiválasztják a rosszakat az igazak közül,</verse>
				<verse number="50">és a tüzes kemencébe vetik őket; ott sírás lészen és fogak csikorgatása.</verse>
				<verse number="51">Értettétek-e mindezeket? - Mondták neki: Igen.</verse>
				<verse number="52">Monda nekik: Azért minden írástudó, ki jártas az Isten országában, hasonló a családos emberhez, ki az ő kincséből újat és régit hoz elő.</verse>
				<verse number="53">És történt, hogy midőn Jézus ezen példabeszédeket befejezte, eltávozott onnan.</verse>
				<verse number="54">És hazájába menve tanította őket zsinagógájukban, úgy hogy csodálkozva mondák: Honnan van ennek ezen bölcsessége és csodatevő ereje?</verse>
				<verse number="55">Nem ez-e az ács fia? Nem Máriának hívják-e az anyját? és atyjafiait Jakabnak és Józsefnek, Simonnak és Júdásnak?</verse>
				<verse number="56">És a nővérei nem mind nálunk vannak-e? Honnét vette tehát mindezt?</verse>
				<verse number="57">És megütköztek rajta. Jézus pedig monda nekik: Sehol sincs a próféta tisztelet nélkül, csak a saját hazájában és házában.</verse>
				<verse number="58">És ott nem tett sok csodát az ő hitetlenségök miatt.</verse>
			</chapter>
			<chapter number="14">
				<verse number="1">Az időben meghallotta Heródes, a negyedes fejedelem, Jézusnak hírét</verse>
				<verse number="2">és monda szolgáinak: Ez Keresztelő János. Feltámadott halottaiból és azért működnek benne a csodatevő erők.</verse>
				<verse number="3">Heródes tudniillik elfogatta Jánost és megkötöztette őt és börtönbe vettette Heródiás, az ő testvérének felesége miatt.</verse>
				<verse number="4">Mert János azt mondta neki: Nem szabad őt feleségül bírnod.</verse>
				<verse number="5">És meg akarta őt ölni, de félt a néptől, mert úgy tekintették őt, mint prófétát.</verse>
				<verse number="6">Heródes születése napján azonban Heródiás leánya táncolt közöttük és megtetszett Heródesnek;</verse>
				<verse number="7">miért is esküvel ígérte, hogy megadja neki, bármit kérjen tőle.</verse>
				<verse number="8">Az pedig, anyjától előre betanítva: Add nekem - úgymond - itt egy tálban Keresztelő János fejét.</verse>
				<verse number="9">És megszomorodott a király; de az eskü és azok miatt, kik az asztalnál vele együtt ültek, megparancsolta, hogy adják oda.</verse>
				<verse number="10">És elküldött és lefejeztette Jánost a börtönben.</verse>
				<verse number="11">És elhozták fejét egy tálban és a leánynak adták, ki elvitte anyjának.</verse>
				<verse number="12">És elmentek tanítványai, s elvitték a testet és eltemették; és visszajövén, hírül adták Jézusnak.</verse>
				<verse number="13">Mikor Jézus ezt hallotta, eltávozott onnan hajón egy félreeső pusztaságba; és amint a seregek ezt meghallották, követték őt gyalog a városokból.</verse>
				<verse number="14">És mikor előjött, látta a sok népet és megsajnálta és meggyógyította betegeiket.</verse>
				<verse number="15">Amint pedig beesteledett, hozzá jöttek tanítványai mondván: Puszta ez hely és az idő eljárt; bocsásd el a népet, hogy a falvakba menjenek és eleséget vegyenek magoknak.</verse>
				<verse number="16">Jézus pedig monda nekik: Nem kell menniük; adjatok ti nekik enni!</verse>
				<verse number="17">Felelék neki: Nincs itt egyebünk, mint öt kenyerünk és két halunk.</verse>
				<verse number="18">Ki monda nekik: Hozzátok ide nekem!</verse>
				<verse number="19">És miután meghagyta, hogy a nép telepedjék le a szénára, fogta az öt kenyeret és két halat, s föltekintett az égre, megáldotta és megtörte, és a tanítványoknak adta a kenyereket, a tanítványok pedig a népnek.</verse>
				<verse number="20">És ettek mindnyájan és jóllaktak. És fölszedték a maradékokat, tizenkét tele kosárral.</verse>
				<verse number="21">Az evők száma pedig ötezer férfi volt, az asszonyokon és gyermekeken kívül.</verse>
				<verse number="22">És Jézus nyomban késztette a tanítványokat, hogy a hajócskába szálljanak és előtte átmenjenek a túlsó partra, míg ő a népet elbocsátja.</verse>
				<verse number="23">És miután a népet elbocsátotta, fölment a hegyre egyedül imádkozni. Mikor pedig beesteledett, egymaga volt ott.</verse>
				<verse number="24">A hajócska pedig a tenger közepén vergődött a hullámokkal, mert ellenkező szél fújt.</verse>
				<verse number="25">Az éjszakának negyedik őrváltásakor pedig hozzájok ment, a tengeren járva.</verse>
				<verse number="26">És amint meglátták őt a tengeren járni, megijedtek és mondák: Kísértet! És félelmeikben kiáltoztak.</verse>
				<verse number="27">De Jézus azonnal szólt nekik, mondván: Bátrak legyetek, én vagyok, ne féljetek!</verse>
				<verse number="28">Mire pedig Péter, monda: Uram, ha te vagy, parancsold nekem, hogy hozzád menjek a vízen.</verse>
				<verse number="29">Ő pedig monda: Jöjj! És kiszállva Péter a hajócskából, a vizén ment, hogy Jézushoz jusson.</verse>
				<verse number="30">De amint látta az erős szelet, megijedt, és midőn merülni kezdett, fölkiáltott, mondván: Uram, ments meg engem!</verse>
				<verse number="31">És Jézus rögtön kinyújtotta kezét, megfogta őt és monda neki: Te kicsinyhitű, miért kételkedtél?</verse>
				<verse number="32">És mikor beszálltak a hajócskába, megszűnt a szél</verse>
				<verse number="33">Akik pedig a hajócskában voltak, odamentek hozzá és leborultak előtte, mondván. Valóban Isten Fia vagy!</verse>
				<verse number="34">És mikor átkeltek a tengeren, Genezár földére jutottak.</verse>
				<verse number="35">És mihelyt e helynek lakosai megismerték őt, szétküldtek az egész környékbe és eléje hozták az összes betegeket</verse>
				<verse number="36">és kérték őt, hogy legalább ruhája szegélyét érinthessék. És akik csak érintették, mind meggyógyultak.</verse>
			</chapter>
			<chapter number="15">
				<verse number="1">Akkor írástudók és farizeusok jöttek hozzá Jeruzsálemből, mondván:</verse>
				<verse number="2">Miért hágják át tanítványaid a régiek hagyományát? Mert nem mossák meg kezeiket, midőn esznek.</verse>
				<verse number="3">Ő pedig felelvén, monda nekik: Hát ti miért hágjátok át az Isten parancsolatát a ti hagyományotok miatt? Mert az Isten mondotta:</verse>
				<verse number="4">Tiszteljed atyádat és anyádat; és aki atyját vagy anyját átkozza, halállal haljon meg.</verse>
				<verse number="5">Ti pedig azt mondjátok: Bárki mondja atyjának, vagy anyjának: Minden áldozatom neked használ, - elég,</verse>
				<verse number="6">ha nem tiszteli is atyját, vagy anyját. És kijátsszatok az Isten parancsát a ti hagyományotok miatt.</verse>
				<verse number="7">Képmutatók! Jól jövendölt felőletek Izaiás mondván:</verse>
				<verse number="8">E nép ajkával tisztel engem, de szíve távol van tőlem.</verse>
				<verse number="9">Pedig hiába tisztelnek engem, ha emberi tudományt és parancsokat tanítanak.</verse>
				<verse number="10">És maga köré gyűjtötte a népet és monda nekik: Halljátok és értsétek!</verse>
				<verse number="11">Nem az fertőzteti meg az embert, ami a szájába bemegy, hanem ami a szájából kijő, az fertőzteti meg az embert.</verse>
				<verse number="12">Akkor hozzá mentek tanítványai, és mondák neki: Tudod-e, hogy a farizeusok e beszéd hallatára megbotránkoztak?</verse>
				<verse number="13">Ő pedig felelvén, monda: Minden ültetvény, melyei nem az én mennyei Atyám ültetett, ki fog irtatni.</verse>
				<verse number="14">Hagyjátok őket! Vakok ők, és vakok vezetői. Ha pedig vak vezeti a világtalant, mindketten gödörbe esnek.</verse>
				<verse number="15">Mire Péter, monda neki: Magyarázd meg nekünk e példabeszédet.</verse>
				<verse number="16">Ő pedig monda: Hát még nálatok is hiányzik az értés?</verse>
				<verse number="17">Nem látjátok be, hogy ami a szájon bemegy, a gyomorba; jut és a félreeső helyre kerül?</verse>
				<verse number="18">Ami pedig a szájból kijő, a szívből származik, és ez fertőzteti meg az embert.</verse>
				<verse number="19">Mert a szívből erednek a gonosz gondolatok, gyilkosságok, házasságtörések, paráznaságok, lopások, hamistanúságok, káromlások.</verse>
				<verse number="20">Ezek azok, amik az embert megfertőztetik. De mosatlan kézzel enni: ez nem fertőzteti meg az embert.</verse>
				<verse number="21">És elindulva onnét Jézus, eltávozott Tirus és Szidon környékére.</verse>
				<verse number="22">És íme egy kánaáni asszony, ki ama tájakról jött, utána kiáltott mondván: Könyörülj rajtam, Uram, Dávidnak fia! az én leányomat szörnyen gyötri az ördög.</verse>
				<verse number="23">De ő egy szót sem felelt neki. És hozzá mentek tanítványai, s kérték őt mondván: Bocsásd el őt, mert utánunk kiabál.</verse>
				<verse number="24">Ő pedig felelvén monda: Csak Izrael házának elveszett juhaihoz vagyok küldve.</verse>
				<verse number="25">Az pedig odajött és leborult előtte mondván: Uram, segíts rajtam!</verse>
				<verse number="26">Mire ő monda: Nem volna jó elvenni a gyermekek kenyerét és az ebeknek dobni.</verse>
				<verse number="27">Az azonban monda: De bizony, Uram! mert hiszen az ebecskék is esznek a morzsákból, melyek uraik asztaláról lehullanak.</verse>
				<verse number="28">Akkor felelé Jézus és monda neki: Oh asszony, nagy a te hited! Legyen neked, amint akarod. És meggyógyult az ő leánya azon órától fogva.</verse>
				<verse number="29">És mikor Jézus onnan elment, a galileai tenger mellé érkezett, és fölmenvén a hegyre, ott leült.</verse>
				<verse number="30">És sok nép jött hozzá, siketeket, vakokat, sántákat, bénákat és sok másokat hozva magokkal; és lerakták őket lábaihoz és ő meggyógyította őket;</verse>
				<verse number="31">úgy hogy a nép csodálkozott, midőn látta, hogy a némák beszélnek, a sánták járnak, a vakok látnak. És magasztalták Izrael Istenét.</verse>
				<verse number="32">Jézus pedig összehívta tanítványait és monda: Szánom a sereget, mert már harmadnapja kitartanak velem és nincs mit enniök, és nem akarom őket éhen elbocsátani, hogy az úton ki ne dőljenek.</verse>
				<verse number="33">És mondák neki a tanítványok: De hol veszünk e pusztában annyi kenyeret, hogy ekkora sereget kielégíthessünk?</verse>
				<verse number="34">És monda nekik Jézus: Hány tenyeretek van? Ők pedig mondák: Hét, és egy kevés halacskánk.</verse>
				<verse number="35">És parancsolta a seregnek, hogy telepedjenek le a földre.</verse>
				<verse number="36">És fogta a hét kenyeret és a halakat, hálát adván megtörte és odaadta tanítványainak, a tanítványok pedig a népnek.</verse>
				<verse number="37">És mindnyájan ettek és jóllaktak. És ami megmaradt a hulladékokból, fölszedték, hét tele kosárral.</verse>
				<verse number="38">Voltak pedig akik ettek, négyezren férfiak, a gyermekeken és asszonyokon kívül.</verse>
				<verse number="39">És miután a népet elbocsátotta, hajóra szállt és Magedán határaiba ment.</verse>
			</chapter>
			<chapter number="16">
				<verse number="1">És hozzá mentek a farizeusok és szadduceusok, kísértve őt és kérték, hogy mutasson nekik jelet az égből.</verse>
				<verse number="2">Ő azonban felelvén, monda nekik: Este azt mondjátok: Tiszta idő lesz, mert vörös az ég.</verse>
				<verse number="3">Reggel pedig: Ma zivatar lesz, mert vöröslik a borús ég. Az ég színét tehát meg tudjátok Ítélni; s az idők jeleit nem ismernétek?</verse>
				<verse number="4">A gonosz és parázna nemzedék jelet kíván; de nem adatik neki más jel, mint Jónás próféta jele. És otthagyva őket, elment.</verse>
				<verse number="5">És mikor tanítványai a tengeren túl mentek, elfelejtettek kenyeret vinni magokkal.</verse>
				<verse number="6">És monda nekik: Vigyázzatok és óvakodjatok a farizeusok és szadduceusok kovászától!</verse>
				<verse number="7">Ők pedig töprenkedtek magokban és mondák: Nem hoztunk magunkkal kenyeret.</verse>
				<verse number="8">Jézus pedig tudta ezt és monda: Mit töprenkedtek magatokban, kicsinyhitűek, hogy kenyeretek nincsen?</verse>
				<verse number="9">Még most sem értitek és nem jut eszetekbe az öt kenyér az ötezer ember között, és hogy hány kosárral szedtetek össze?</verse>
				<verse number="10">Sem a hét kenyér a négyezer ember között, és hogy hány kosárral szedtetek fel?</verse>
				<verse number="11">Miért nem értitek, hogy nem a kenyérről mondtam nektek: Óvakodjatok a farizeusok és szadduceusok kovászától?</verse>
				<verse number="12">Akkor megértették, hogy nem azt mondotta, miszerint a kenyér kovászától, hanem hogy a farizeusok és szadduceusok tanításától kell óvakodniuk.</verse>
				<verse number="13">Jézus pedig Fülöp-Caezarea környékére jött és megkérdezte tanítványait mondván: Kinek tartják az emberek az Emberfiát?</verse>
				<verse number="14">Ők pedig mondák: Némelyek keresztelő Jánosnak, némelyek pedig Illésnek, némelyek pedig Jeremiásnak, vagy egynek a próféták közül.</verse>
				<verse number="15">Mondá neki Jézus: Hát ti kinek tartotok engem?</verse>
				<verse number="16">Mire Simon Péter monda: Te Krisztus vagy, az élő Istennek fia.</verse>
				<verse number="17">Felelvén erre Jézus, monda neki: Boldog vagy Simon, Jónás fia! mert a test és vér nem jelentette ki ezt neked, hanem az én Atyám, ki mennyekben van.</verse>
				<verse number="18">És én mondom neked, hogy te Péter vagy, és ezen kősziklára építem anyaszentegyházamat, és a pokol kapui nem vesznek erőt rajta.</verse>
				<verse number="19">És neked adom a mennyország kulcsait; és bármit megkötsz a földön, meg lesz kötve mennyekben is, és bármit feloldasz földön, fel lesz oldva mennyekben is.</verse>
				<verse number="20">Akkor megparancsolta tanítványainak, hogy senkinek meg ne mondják, hogy ő a Jézus Krisztus.</verse>
				<verse number="21">Attól fogva kezdé Jézus tanítványaival megértetni, hogy Jeruzsálembe kell mennie és a népnek véneitől és az írástudóktól és papi fejedelmektől sokat szenvednie és megöletnie és harmadnapon! feltámadnia.</verse>
				<verse number="22">És Péter magához vonta őt és szemrehányást tett neki mondván: Távol legyen ez tőled Uram, ez ne történjék veled!</verse>
				<verse number="23">Ki hátrafordulva, monda Péternek: Hátra tőlem, sátán! Botránkoztatsz engem, mert nem érted Istennek, hanem az embereknek dolgát.</verse>
				<verse number="24">Akkor monda Jézus tanítványainak: Ha valaki utánam akar jönni, tagadja meg önmagát, vegye föl keresztjét és kövessen engem.</verse>
				<verse number="25">Mert aki akarja menteni életét, elveszti azt; aki pedig énérettem elveszti életét, megtalálja azt.</verse>
				<verse number="26">Mert mit ér az embernek, ha az egész világot megnyeri, lelkének pedig kárát vallja? Vagy mit ad az ember cserébe lelkéért?</verse>
				<verse number="27">Mert az Emberfia majd eljön az ő Atyja dicsőségében angyalaival, és akkor megfizet kinek-kinek cselekedetei szerint.</verse>
				<verse number="28">Bizony mondom nektek, vannak némelyek az itt állók közül kik nem ízlelik meg a halált, mígnem meglátják az Emberfiát eljönni az ő országában.</verse>
			</chapter>
			<chapter number="17">
				<verse number="1">És hat nap múlva maga mellé vette Jézus Pétert, Jakabot és Jánost, az? testvérét, és felvezette őket egy magas hegyre külön.</verse>
				<verse number="2">És elváltozott előttük, színében, és arca fénytett, mint a nap, ruhái pedig fehérek lettek, mint a hó.</verse>
				<verse number="3">És íme megjelentek neki Mózes. és Illés, és beszéltek vele.</verse>
				<verse number="4">Mire aztán Péter monda Jézusnak: Uram, jó nekünk itt lennünk: ha akarod, csináljunk itt három hajlékot: neked egyet, Mózesnek egyet, és Illésnek egyet</verse>
				<verse number="5">Mialatt ő még szólott, íme fényes felhő árnyékozta be őket. És íme egy hang felhőből, mely így szólt: Ez az én szerelmes Fia kiben nekem jó kedvem telik; őt hallgassátok</verse>
				<verse number="6">S amint ezt a tanítványok hallották, arcukra borulta és igen féltek.</verse>
				<verse number="7">De Jézus hozzájok ment, illett őket és monda nekik: Keljetek fel és ne féljetek!</verse>
				<verse number="8">Mikor pedig szemeiket felemelték, senkit sem láttak, csak Jézust magát.</verse>
				<verse number="9">És a hegyről lejövet hagyta nekik Jézus, mondván: Senkinek el ne mondjátok e látomást, míg az Emberfia halottaiból föl nem támad.</verse>
				<verse number="10">És kérdezték őt a tanítványok mondván: Miért mondják tehát az írástudók, hogy előbb Illésnek kel eljönnie?</verse>
				<verse number="11">Ő pedig felelvén monda nekik: Illés, ugyan el fog jönni és helyreállit mindent.</verse>
				<verse number="12">De én azt mondom nektek, hogy Illés már eljött, és nem ismerték meg őt, hanem azt tettek vele, amit akartak, így fog az Emberfia is tőlük szenvedni.</verse>
				<verse number="13">Akkor megértették a tanítványok, hogy Keresztel? Jánosról szólott nekik.</verse>
				<verse number="14">És mikor a néphez jött, egy ember járul hozzá térdre esve előtte,</verse>
				<verse number="15">mondván: Uram, könyörül meg fiamon, mivel holdkóros és sokat szenved; mert majd tűzbe esik, majd vízbe.</verse>
				<verse number="16">És elvittem őt tanítványaidhoz, de nem tudták őt meggyógyítani.</verse>
				<verse number="17">Mire Jézus monda: Oh hitetlen és elfajult nemzedék! Meddig leszek még veletek? Meddig tűrlek még benneteket? Hozzátok ide hozzám!</verse>
				<verse number="18">És Jézus megfenyegette őt, és kiment belőle az ördög és meggyógyult a gyermek azon órától.</verse>
				<verse number="19">Akkor a tanítványok titkon Jézushoz mentek és mondák: Miért nem tudtuk mi kiűzni?</verse>
				<verse number="20">Monda nekik Jézus: A ti hitetlenségtek miatt Mert bizony mondom nektek, ha annyi hitetek lesz mint egy mustármag, s azt mondjátok e hegynek: Menj innét amoda! - elmegy, és semmi sem lesz nektek lehetetlen.</verse>
				<verse number="21">De ez a faj ki nem űzhető máskép, mint csak imádság és böjt által.</verse>
				<verse number="22">Mialatt pedig Galileában tartózkodtak, monda nekik Jézus: Az Emberfiát az emberek kezébe adják</verse>
				<verse number="23">és megölik őt, és harmadnapon feltámad. Mire igen megszomorodtak.</verse>
				<verse number="24">És mikor Kafarnaumba érkeztek, az adószedők Péterhez mentek és mondák neki: A ti mesteretek nem fizeti meg a kettősdrachmát?</verse>
				<verse number="25">Monda amaz: Igen. És mikor bement a házba, Jézus megelőzte őt mondván: Mit gondolsz Simon? A föld királyai kitől szednek vámot vagy adót? Fiaiktól-e vagy az idegenektől?</verse>
				<verse number="26">És ő monda: Az idegenektől. Monda neki Jézus: Tehát a fiák szabadok.</verse>
				<verse number="27">De hogy meg ne botránkoztassuk őket, menj a tengerhez, vesd ki a horgot, és azt a halat, mely legelőször ráakad, fogd ki, és ha kinyitod száját, találsz egy statert; vedd azt és add nekik én érettem és te éretted.</verse>
			</chapter>
			<chapter number="18">
				<verse number="1">Azon órában a tanítványok Jézushoz járultak és mondák: Kit vélsz nagyobbnak mennyek országában?</verse>
				<verse number="2">És Jézus odahívott egy kisdedet, közéjök állította</verse>
				<verse number="3">és így szólt: Bizony mondom nektek, ha meg nem tértek és olyanok nem lesztek mint a kisdedek, nem mentek be mennyek országába.</verse>
				<verse number="4">Tehát aki megalázza magát, mint e kisded, az nagyobb mennyek országában.</verse>
				<verse number="5">És aki egy ilyen kisdedet befogad az én nevemben, engem fogad, be.</verse>
				<verse number="6">Aki pedig megbotránkoztat egyet azon kisdedek közül, kik énbennem hisznek, annak jobb, ha malomkövet kötnek a nyakára és a tenger mélyébe süllyesztik.</verse>
				<verse number="7">Jaj a világnak a botrányok miatt! Mert szükség ugyan, hogy botrányok jöjjenek; de jaj annak az embernek, aki által a botrány jő!</verse>
				<verse number="8">Ha tehát kezed, vagy lábad botránkoztat, vágd le azt és vesd el magadtól! Jobb neked bénán vagy sántán az életre bemenned, mint két kézzel vagy lábbal bírva az örök tűzre vettetned.</verse>
				<verse number="9">És ha a szemed botránkoztat, vájd ki azt és vesd el magadtól! Jobb neked egy szemmel bemenni az életre, mint két szemmel a gehenna tüzére vettetni.</verse>
				<verse number="10">Vigyázzatok, hogy meg ne vessetek egyet e kicsinyek közül! Mert mondom nektek, hogy az ő angyalaik az égben mindenkor látják Atyám orcáját, ki mennyekben van.</verse>
				<verse number="11">Mert az Emberfia megmenteni jött, ami el volt veszve.</verse>
				<verse number="12">Mit gondoltok? Ha valakinek száz juha van és egy közőlük eltéved, nem hagyja-e ott a kilencvenkilencet a hegyeken és elmegy keresni azt, amely eltévedett?</verse>
				<verse number="13">És ha úgy esik, hogy megtalálja, bizony mondom nektek, hogy annak jobban örül, mint a kilencvenkilencnek, amelyek el nem tévedtek.</verse>
				<verse number="14">Így nem akarja a ti Atyátok, ki mennyekben, van, hogy elvesszen egy e kisdedek közül.</verse>
				<verse number="15">Ha pedig vetkezik ellened atyádfia, menj és fedd meg őt egyedül közötted és közötte. Ha hallgat rád, megnyerted atyádfiát.</verse>
				<verse number="16">Ha pedig nem hallgat rád, végy magad mellé még egyet vagy kettőt, hogy két vagy három tanú vallomásán álljon az egész dolog.</verse>
				<verse number="17">Hogyha pedig nem hallgat rajok, mondd meg az egyháznak. Ha pedig az egyházra sem hallgat, legyen neked mint a pogány és a vámos.</verse>
				<verse number="18">Bizony mondom nektek: Bármit megkötöztök a földön, meg lesz kötve a mennyben is, és bármit feloldotok a földön, föl lesz oldva a mennyben is.</verse>
				<verse number="19">Ismét mondom nektek, hogy ha ketten közőletek megegyeznek a földön minden dologra nézve, amit kérnek, megleszen nekik Atyámtól, ki mennyekben van.</verse>
				<verse number="20">Mert ahol ketten vagy hárman egybegyűlve vannak az én nevemben, ott vagyok közepettük.</verse>
				<verse number="21">Akkor hozzáment Péter és monda: Uram, hányszor vétkezhetik ellenem atyámfia, és hányszor bocsássak meg neki? Hétszer-e?</verse>
				<verse number="22">Monda neki Jézus: Nem mondom neked hétszer, hanem hetvenszerhétszer.</verse>
				<verse number="23">Ennélfogva hasonló mennyek országa a királyhoz, ki szolgáival le akart számolni.</verse>
				<verse number="24">És mikor leszámolni kezdett, eléje hoztak egyet, ki tízezer talentummal tartozott neki.</verse>
				<verse number="25">Mivel pedig nem volt miből fizetnie, megparancsolta az ura, hogy adják el őt, feleségét, fiait és mindenét, amije van, és így fizesse meg tartozását.</verse>
				<verse number="26">A szolga azonban leborulva kérte őt, mondván: Légy türelemmel irántam és mindent megfizetek neked!</verse>
				<verse number="27">Megkönyörült tehát az úr ama szolgán, elbocsátotta őt és elengedte neki adósságát.</verse>
				<verse number="28">Amint pedig ama szolga kiment és egyik szolgatársával találkozott ki száz dénárral tartozott neki, megfogta és fojtogatta őt, mondván: Add meg, amivel tartozol!</verse>
				<verse number="29">És szolgatársa leborulva kérte őt mondván: Légy türelemmel irántam és mindent megfizetek neked!</verse>
				<verse number="30">Amaz azonban nem akart, hanem fogta és börtönbe vetette őt, míg meg nem fizette tartozását.</verse>
				<verse number="31">Mikor tehát szolgatársai a történteket látták, igen megszomorodtak, és elmentek s elmondották uruknak mindazt, ami történt.</verse>
				<verse number="32">Akkor maga elé idézte őt ura és monda neki: Gonosz szolga! minden adósságodat elengedtem, mivel kértél engem.</verse>
				<verse number="33">Nem kellett volna-e neked is megkönyörülnöd szolgatársadon, mint ahogy én is megkönyörültem rajtad?</verse>
				<verse number="34">És haragjában átadta őt ura a kínzóknak, míg minden adósságát le nem fizeti.</verse>
				<verse number="35">Így cselekszik az én mennyei Atyám is veletek, ha meg nem bocsáttok ki-ki az ő atyjafiának, szívetekből.</verse>
			</chapter>
			<chapter number="19">
				<verse number="1">S történt, mikor Jézus ezen beszédeket elvégezte, elindult Galileából és Júdea határaiba ment a Jordánon túl.</verse>
				<verse number="2">És sok nép követte őt, és meggyógyította őket ottan.</verse>
				<verse number="3">És hozzá mentek a farizeusok, kísértve őt és mondván: Szabad-e az embernek feleségét elbocsátani bármi okból?</verse>
				<verse number="4">Mire ő monda nekik: Nem olvastátok, hogy aki az embert teremtette, kezdettől fogva férfinak és asszonynak teremtette őket? És monda:</verse>
				<verse number="5">Ennekokáért elhagyja az ember atyját és anyját, és feleségéhez ragaszkodik, és ketten lesznek egy testben.</verse>
				<verse number="6">Tehát már nem két testet, hanem egyet képeznek. Ennélfogva amit Isten összekötött, ember el ne válassza.</verse>
				<verse number="7">Mondák neki: Miért parancsolta tehát Mózes, hogy (az asszonynak) váló-levelet adjunk és elbocsássuk?</verse>
				<verse number="8">Monda nekik: Mert Mózes a ti szívetek keménysége miatt engedte meg nektek feleségteket elbocsátani; de kezdettől fogva nem így volt.</verse>
				<verse number="9">Mondom pedig nektek, hogy aki elbocsátja feleségét - kivéve a paráznaság esetét - és mást vesz, házasságtörést követ el; és aki az elbocsátottat elveszi, házasságtörést követ el.</verse>
				<verse number="10">Mondák neki tanítványai: Ha így áll az ember dolga a feleségével, akkor jobb nem házasodni.</verse>
				<verse number="11">Monda nekik: Nem mindenki fogja föl ezt az igét, hanem csak akiknek megadatott.</verse>
				<verse number="12">Mert vannak férfi erejüktől meg fosztottak, kik anyjok méhéből így születtek, és vannak férfi erejüktől meg fosztottak kiket az emberek tettek azokká, és vannak férfiatlanok kik önmagoknak szegték férfi erejöket mennyek országáért. Aki fel tudja fogni, fogja fel!</verse>
				<verse number="13">Akkor kisdedeket vittek hozzá, hogy kezeit rajok tegye és imádkozzék. A tanítványok azonban rajok támadtak.</verse>
				<verse number="14">De Jézus monda nekik: Hagyjatok békét a kisdedeknek és ne tiltsátok nekik, hogy hozzám jöjjenek; mert ilyeneké a mennyek országa!</verse>
				<verse number="15">És miután kezeit rajok tette, elment onnét.</verse>
				<verse number="16">És íme, egyvalaki hozzájárult és monda neki: Jó Mester! Mi jót cselekedjem, hogy örök életem legyen?</verse>
				<verse number="17">Monda neki: Mit kérdesz engem a jóról? Egy a jó, az Isten. Ha pedig be akarsz menni az életre, tartsd meg a parancsolatokat!</verse>
				<verse number="18">Monda neki: Melyeket? Mire Jézus viszonzá: Ne ölj, ne paráználkodjál, ne lopj, hamistanúságot ne szólj;</verse>
				<verse number="19">tiszteljed atyádat és anyádat, és szeresd felebarátodat, mint tenmagadat!</verse>
				<verse number="20">Monda neki az ifjú: Mindezeket megtartottam ifjúságomtól fogva. Mi hiányzik még nekem?</verse>
				<verse number="21">Monda neki Jézus: Ha tökéletes akarsz lenni, menj, add el amid van, és add a szegényeknek, és kincsed lesz a mennyben, s jöjj, kövess engem!</verse>
				<verse number="22">Mikor azonban az ifjú e szót hallotta, szomorúan távozott, mert sok vagyona volt.</verse>
				<verse number="23">Jézus pedig monda tanítványainak: Bizony mondom nektek, hogy a gazdag nehezen jut be mennyek országába.</verse>
				<verse number="24">És ismét mondom nektek: Könnyebb a tevének átmenni a tű fokán, mint a gazdagnak bejutni mennyek országába.</verse>
				<verse number="25">Ennek hallatára a tanítványok, igen csodálkoztak és mondák: Ki fog akkor üdvözülni?</verse>
				<verse number="26">Jézus pedig rajok tekintett és monda nekik: Embereknél lehetetlen ez, de Istennél minden lehetséges.</verse>
				<verse number="27">Akkor megszólalt Péter és monda neki: íme, ni mindent elhagytunk és követtünk téged, mi lesz tehát velünk?</verse>
				<verse number="28">Jézus pedig monda nekik: Bizony mondom nektek, hogy ti is, kik engem követetek, az újjászületéskor, mikor majd az Ember-la az ő fenségének trónján ül, tizenkét széken ültök és ítélitek Izraelnek tizenkét törzsét.</verse>
				<verse number="29">És mindaz, aki elhagyja házát, vagy testvéreit, vagy nővéreit, vagy atyját, vagy anyját, vagy feleségét, vagy fiait, vagy szántóföldeit az én nevemért, százannyit kap, és az örök életet bírja.</verse>
				<verse number="30">Sokan lesznek pedig elsőkből utolsókká és utolsókból elsőkké.</verse>
			</chapter>
			<chapter number="20">
				<verse number="1">Hasonló mennyek országa egy gazdaemberhez, ki korán reggel kiment munkásokat fogadni a szőlőjébe.</verse>
				<verse number="2">Megszerződött pedig a munkásokkal egy dénár napi bérben, és elküldötte őket szőlőjébe.</verse>
				<verse number="3">És midőn három őrá tájban kiment, másokat látott a piacon tétlen állni.</verse>
				<verse number="4">És monda nekik: Menjetek ti is szőlőmbe, és ami méltányos lesz, megadom nektek.</verse>
				<verse number="5">Azok tehát elmentek. És ismét kiment hat és kilenc óra körül, és hasonlóképen cselekedett.</verse>
				<verse number="6">Tizenegy óra tájban pedig kiment, és másokat- talált veszteg állva, és monda nekik: Mit álltok itt egész nap tétlen?</verse>
				<verse number="7">Mondják neki: Mert senki sem fogadott meg bennünket. Mondja nekik: Menjetek ti is szőlőmbe!</verse>
				<verse number="8">Mikor pedig beesteledett, monda a szőlősgazda felügyelőjének: Hívd össze a munkásokat és add meg nekik béröket, kezdve az utolsóktól az elsőkig.</verse>
				<verse number="9">Mikor tehát előjöttek, kik tizenegy óra tájban érkeztek, kaptak egy-egy -dénárt.</verse>
				<verse number="10">Mikor pedig az elsők is előjöttek, azt hitték, hogy többet kapnak, de ők is egy-egy dénárt kaptak.</verse>
				<verse number="11">És amint fölvették, zúgolódtak a gazda ellen,</verse>
				<verse number="12">mondván: Ezek az utolsók egy órát dolgoztak, és egyenlőkké tetted őket velünk, kik a nap terhét és hevét viseltük.</verse>
				<verse number="13">Ő azonban feleié egyiknek közőlük és monda: Barátom! nem követek el veled igazságtalanságot; nemde egy dénárban szerződtél meg velem?</verse>
				<verse number="14">Vedd ami a tied, és menj! Én pedig annyit akarok adni ez utolsónak is, mint neked.</verse>
				<verse number="15">Vagy nem szabad azt tennem, amit akarok? Vagy tán rossz szemmel nézed, hogy én jó vagyok?</verse>
				<verse number="16">Így lesznek az utolsók elsőkké, az elsők utolsókká. Mert sokan vannak a hivatalosak de kevesen a választottak.</verse>
				<verse number="17">S midőn Jézus elindult Jeruzsálem felé, magához vette a tizenkét tanítványt külön, és monda nekik:</verse>
				<verse number="18">íme, fölmegyünk Jeruzsálembe és az Emberfia elárultatik a főpapoknak és Írástudóknak, és halálra ítélik őt.</verse>
				<verse number="19">És átadják őt a pogányoknak kicsúfolásra, megostorozásra és megfeszítésre, és harmadnapon feltámad.</verse>
				<verse number="20">Akkor hozzájárult Zebedeus fiainak anyja az ő fiaival, leborult előtte és kért tőle valamit.</verse>
				<verse number="21">Monda neki: Mit akarsz? Az feleli: Mondjad, rogy ez az én két fiam, egyik jobb, másik bal felől üljön melletted országodban.</verse>
				<verse number="22">Mire Jézus monda: Nem tudjátok mit kértek. Meg tudjátok-e inni azt a poharat, melyet én inni fogok? Felelék neki: Meg tudjuk.</verse>
				<verse number="23">Monda nekik: Az én poharamat ugyan megisszátok, de hogy jobbomra, vagy balomra üljetek, azt nem adhatom meg nektek, hanem azoknak, kiknek Atyám készítette.</verse>
				<verse number="24">És amint ezt a tíz meghallotta, boszankodtak a két testvérre.</verse>
				<verse number="25">Jézus pedig magához hívta őket és monda: Tudjátok, hogy a népek fejedelmei uralkodnak rajtuk, és akik felebbvalók, hatalmat gyakorolnak fölöttük.</verse>
				<verse number="26">Ne így legyen tiköztetek; hanem aki közöttetek nagyobb akar lenni, legyen a ti szolgátok,</verse>
				<verse number="27">és aki közöttetek első akar lenni, legyen a ti cselédetek.</verse>
				<verse number="28">Valamint az Emberfia nem azért jött, hogy szolgáljanak neki, hanem hogy szolgáljon és életét adja sokakért váltságul.</verse>
				<verse number="29">És midőn kimentek Jerikóból, nagy népsereg követte őt.</verse>
				<verse number="30">És íme két vak, kik az út mellett ültek, meghallotta, hogy Jézus arra megy, és kiabált mondván: Uram, könyörülj rajtunk, Dávidnak fia!</verse>
				<verse number="31">A nép pedig csitította őket, hogy hallgassanak. De azok még jobban kiabáltak, mondván: Uram, könyörülj rajtunk, Dávidnak fia!</verse>
				<verse number="32">És Jézus megállott és magához hívta őket mondván: Mit akartok, hogy cselekedjem veletek?</verse>
				<verse number="33">Mondják neki: Uram, hogy megnyíljanak szemeink.</verse>
				<verse number="34">Jézus tehát megkönyörült rajtok, megérintette szemeiket és azonnal láttak és követték őt.</verse>
			</chapter>
			<chapter number="21">
				<verse number="1">S mikor Jeruzsálemhez közeledtek és Betfagéba értek, az Olajfák hegyéhez, akkor Jézus elküldött két tanítványt,</verse>
				<verse number="2">mondván nekik: Menjetek az átellenben fekvő helységbe, és azonnal találtok egy szamarat megkötve, és a vemhét vele; oldjátok el vezessétek ide nekem!</verse>
				<verse number="3">És ha valaki nektek valamit szól, mondjátok, hogy az Urnák van szüksége ezekre, és azonnal elengedi.</verse>
				<verse number="4">Ez az egész pedig azért történt, hogy beteljesedjék, amit a próféta megjövendölt mondván:</verse>
				<verse number="5">Mondjátok meg Sion leányának: íme a te királyod jön hozzád szelíden, ülve a szamáron és a teherhordónak vemhén.</verse>
				<verse number="6">Elmentek tehát a tanítványok és úgy cselekedtek, amint Jézus nekik parancsolta.</verse>
				<verse number="7">És odavezették a marat és vemhét, rajok rakták ruháikat és ráülteték őt.</verse>
				<verse number="8">A nagy sokaság pedig leterítette ruháit az úton; mások pedig gallyakat vágtak a fákról és azt hintették az útra.</verse>
				<verse number="9">A seregek pedig, amelyek előtte és utána mentek, kiáltozták mondván: Hozanna Dávid fiának! Áldott, ki az Úr nevében jő! Hozanna a magasságban!</verse>
				<verse number="10">És mikor bement Jeruzsálembe, egész város lázba jött mondván: Kicsoda ez?</verse>
				<verse number="11">A nép pedig mondotta: Ez Jézus, a názáreti próféta Galileából.</verse>
				<verse number="12">És Jézus bement az Isten templomába és mind kiűzte, kik a templomban eladtak és vásároltak, és a pénzváltók asztalait és a galambárusok székeit felforgatta.</verse>
				<verse number="13">És monda nekik: Írva van: \Az én házamat imádság házának hívják\; ti pedig rablóbarlanggá tettétek azt.</verse>
				<verse number="14">És vakok és sánták járultak hozzá a templomban, és meggyógyította őket.</verse>
				<verse number="15">Midőn pedig a főpapok és Írástudók látták a csodákat, melyeket művelt, és a gyermekeket, kik a templomban kiáltoztak, mondván: Hozanna Dávid fiának! - boszankodtak.</verse>
				<verse number="16">És mondák neki: Hallod, mit mondanak ezek? Jézus pedig monda nekik: Igenis! Sohasem olvastátok, hogy a kisdedek és csecsemők szájából szereztél dicséretet?</verse>
				<verse number="17">És otthagyva őket, kiment a városon kívül Bethániába és ott maradt.</verse>
				<verse number="18">Reggel pedig amint visszatért a városba, megéhezett.</verse>
				<verse number="19">S meg látván egy fügefát az út mellett, odament hozzá, de nem talált rajta egyebet, mint csak leveleket, mire így szólt: Ne teremjen rajtad gyümölcs soha többé! És a fügefa rögtön elszáradt.</verse>
				<verse number="20">Minek láttára a tanítványok, csodálkoztak, mondván: Hogyan elszáradt egyszerre!</verse>
				<verse number="21">Jézus pedig, monda nekik: Bizony mondom nektek, ha hitetek lesz és nem kételkedtek, nemcsak a fügefával tehetitek meg ezt, hanem ha ennek a hegynek azt mondjátok: Emelkedjél fel és vesd magadat a tengerbe, meglesz.</verse>
				<verse number="22">És mindazt, amit az imádságban hittel kértek, megnyeritek.</verse>
				<verse number="23">És mikor bement a templomba, tanítás közben hozzájárultak a főpapok és a nép vénei, mondván: Miféle hatalommal cselekszed ezt? És ki adta neked ezt a hatalmat?</verse>
				<verse number="24">Jézus felelé nekik és monda: Én is kérdek tőletek valamit, mire ha megfeleltek nekem, és is megmondom nektek, hogy miféle hatalommal cselekszem ezt.</verse>
				<verse number="25">János keresztsége honnét volt? Az égből-e, vagy az emberektől? Ők pedig tanakodtak magok közt, mondván:</verse>
				<verse number="26">Ha azt mondjuk: az égből, azt fogja nekünk mondani: Miért nem hittetek tehát neki? Ha pedig azt mondjuk: az emberektől, félnünk kell a néptől, mert Jánost mindenki prófétának tartotta.</verse>
				<verse number="27">És felelék Jézusnak és mondák: Nem tudjuk. Monda ő is nekik: Én sem mondom meg nektek, miféle hatalommal cselekszem ezt.</verse>
				<verse number="28">De mit gondoltok? Egy embernek két fia volt, és elment az elsőhöz és így szólt: Fiam, menj ki ma és dolgozzál szőlőmben!</verse>
				<verse number="29">Az pedig felelé és monda: Nem megyek. Később azonban megbánta és kiment.</verse>
				<verse number="30">Elment azután a másikhoz és hasonlóképen szólt. Az pedig felelvén, monda: Megyek, Uram, és nem ment.</verse>
				<verse number="31">A kettő közül melyik tette meg atyja akaratát? Mondják neki: Az első. Monda nekik Jézus: Bizony mondom nektek, hogy a vámosok és paráznaszemélyek előbb bejutnak Isten országába, mint ti.</verse>
				<verse number="32">Mert eljött hozzátok János az igazságosság útján, és nem hittetek neki, holott a vámosok és paráznaszemélyek hittek neki. Ti pedig dacára hogy láttátok ezt, utóbb sem bántátok meg, hogy hittetek volna neki.</verse>
				<verse number="33">Halljatok más példabeszédet: Volt egy gazdaember, ki szőlőt ültetett és körülkerítette sövénnyel, és sajtót ásott benne és tornyot épített, és bérbe adta szőlőmiveseknek és elutazott messzire.</verse>
				<verse number="34">Mikor pedig a gyümölcsszedés ideje elérkezett, elküldötte szolgáit a szőlőmivesekhez, hogy a termést beszedjék.</verse>
				<verse number="35">Ám a szőlőmivesek megfogták az ő szolgáit, s egyiket megverték, másikat megölték, a harmadikat pedig megkövezték.</verse>
				<verse number="36">Ismét más szolgákat küldött, az előbbieknél többet, és hasonlókép cselekedtek velők.</verse>
				<verse number="37">Végre pedig fiát küldötte hozzájok mondván: Fiamat csak meg fogják becsülni.</verse>
				<verse number="38">A szőlőmivesek azonban amint meglátták a fiút, mondák magok között: Ez az örökös, jertek, öljük meg őt és mienk lesz az 6 öröksége.</verse>
				<verse number="39">És megragadva őt, kidobták a szőlőből és megölték.</verse>
				<verse number="40">Mikor tehát majd eljön a szőlő ura, mit fog cselekedni azokkal a szőlőmivesekkel?</verse>
				<verse number="41">Mondják neki: A gonoszokat gonoszul veszti el és szőlőjét más míveseknek adja bérbe, kik a termést annak idején beszolgáltatják neki.</verse>
				<verse number="42">Monda nekik Jézus: Sohasem olvastátok az írásokban: \A kő, melyet az építők megvetettek, az lett szegletfővé? Az Úrtól lett ez és csodálatos a mi szemeinkben.\</verse>
				<verse number="43">Azért mondom nektek, hogy elvétetik tőletek az Isten országa, és oly nemzetnek adatik, mely megtermi gyümölcsét.</verse>
				<verse number="44">És mindaz, ki e kőre esik, összezúzódik, és akire ráesik, azt összemorzsolja.</verse>
				<verse number="45">S mikor hallották a főpapok és farizeusok az ő példabeszédeit, megértették, hogy róluk mondja azokat.</verse>
				<verse number="46">És el akarták őt fogni, de féltek a néptől, mert prófétának tartották őt.</verse>
			</chapter>
			<chapter number="22">
				<verse number="1">És Jézus ismét példabeszédekben szólott nekik mondván:</verse>
				<verse number="2">Hasonló mennyek országa a királyhoz, ki fiának menyegzőt tartott.</verse>
				<verse number="3">És elküldötte szolgáit, hogy a menyegzőre hivatalosakat hívják, de azok nem akartak eljönni.</verse>
				<verse number="4">Ismét más szolgákat küldött mondván: Mondjátok meg a hivatalosoknak: íme elkészítettem ebédemet, ökreim és hizlalt állataim le vannak ölve, és minden kész: jöjjetek a menyegzőre!</verse>
				<verse number="5">Azok pedig nem törődtek vele és elmentek, ki a majorjába, ki a keresete után.</verse>
				<verse number="6">A többiek pedig megfogták szolgáit és méltatlanságokkal illetve, megölték őket.</verse>
				<verse number="7">Amint pedig ezt a király meghallotta, megharagudott, és elküldve hadait elpusztította ama gyilkosokat és városukat felgyújtotta.</verse>
				<verse number="8">Azután monda szolgáinak: A menyegző kész ugyan, de a hivatalosak nem voltak méltók.</verse>
				<verse number="9">Menjetek ki tehát az útszélekre és akiket csak találtok, hívjátok a menyegzőre!</verse>
				<verse number="10">És kimenvén a szolgák az utakra, összegyűjtötték mind, akiket találtak, jókat és rosszakat, és megtelt a menyegzős ház vendégekkel.</verse>
				<verse number="11">Bement pedig a király, hogy lássa a vendégeket, és látott ott egy embert, aki nem volt menyegzős ruhába öltözve.</verse>
				<verse number="12">És monda neki: Barátom! hogy jöttél te ide be, holott nincs menyegzős ruhád? Az pedig elnémult.</verse>
				<verse number="13">Akkor monda a király a szolgáknak: Kötözzétek meg kezeit és lábait s dobjátok ki őt a külső sötétségre! Ott sírás lesz és fogak csikorgatása.</verse>
				<verse number="14">Mert sokan vannak a hivatalosak, de kevesen a választottak</verse>
				<verse number="15">Akkor a farizeusok elmentek és tanácsot tartottak, hogyan foghatnák meg őt beszédében.</verse>
				<verse number="16">És elküldötték hozzá tanítványaikat a herodiánusokkal, mondván: Mester tudjuk, hogy igazmondó vagy és az Isten útját igazságban tanítod és nem törődöl senkivel, mert nem tekinted az emberek személyét.</verse>
				<verse number="17">Mond meg tehát nekünk, mit gondolsz: Szabad-e adót fizetni a császárnak, vagy nem?</verse>
				<verse number="18">Jézus azonban felismerve az ő álnokságukat, monda: Mit kísértetek engem, képmutatók?</verse>
				<verse number="19">Mutassátok meg nekem az adópénzt! Azok pedig odanyújtottak neki egy dénárt.</verse>
				<verse number="20">És monda nekik Jézus: Kié ez a kép és e fölirat?</verse>
				<verse number="21">Mondják neki: A császáré. Akkor monda nekik: Adjátok meg tehát, ami a császáré, a császárnak, és ami Istené, az Istennek.</verse>
				<verse number="22">Ezek hallatára elcsodálkoztak és otthagyva őt, eltávoztak.</verse>
				<verse number="23">Ama napon szadduceusok jöttek hozzá, kik azt mondják, hogy nincs föltámadás, és kérdezték őt,</verse>
				<verse number="24">mondván: Mester! Mózes azt mondotta, hogy ha valaki meghal fiúgyermek nélkül, vegye el a testvére az ő feleségét és támasszon magzatot testvérének.</verse>
				<verse number="25">Volt minálunk hét testvér. És az első miután megházasodott, meghalt. S mivel magzata nem volt, feleségét testvérére hagyta.</verse>
				<verse number="26">Hasonlóképen a második és harmadik is, egész a hetedikig.</verse>
				<verse number="27">Mindezek után pedig végre az asszony is meghalt.</verse>
				<verse number="28">A föltámadáskor tehát a hét közül melyiknek lesz ez a felesége? Mert mindegyiké volt.</verse>
				<verse number="29">Mire Jézus monda nekik: Tévedtek, mert nem ismeritek az írásokat, sem az Isten erejét.</verse>
				<verse number="30">Mert a feltámadáskor sem nem házasodnak, sem férjhez nem mennek, hanem úgy lesznek, mint az Isten angyalai mennyben.</verse>
				<verse number="31">A halottak feltámadásáról pedig nem olvastátok-e, amit az Isten mondott nektek, midőn így szólt:</verse>
				<verse number="32">\Én vagyok Ábrahám Istene és Izsák Istene és Jákob Istene;\ - Nem a halottak Istene, hanem az élőké.</verse>
				<verse number="33">És midőn a nép ezt hallotta csodálkozott az ő tanításán.</verse>
				<verse number="34">A farizeusok pedig amint meghallották, hogy a szadduceusokat elhallgattatta, egybegyűltek,</verse>
				<verse number="35">és kérdé őt egyikök, egy törvénytudó, kísértvén őt:</verse>
				<verse number="36">Mester! melyik a legnagyobb parancsolat a törvényben?</verse>
				<verse number="37">Monda neki Jézus: Szeressed a te Uradat, Istenedet teljes szívedből, teljes lelkedből és teljes elmédből.</verse>
				<verse number="38">Ez a legnagyobb és első parancsolat.</verse>
				<verse number="39">A második pedig hasonló ehhez: Szeresd felebarátodat, mint tennenmagadat.</verse>
				<verse number="40">E két parancsolaton függ az egész törvény és a próféták.</verse>
				<verse number="41">Mikor pedig a farizeusok egybegyűltek, kérdé őket Jézus,</verse>
				<verse number="42">mondván: Mit tartotok a Krisztus felől? Ki fia ő? Mondják neki: Dávidé.</verse>
				<verse number="43">Monda nékik: Miképen hívja tehát őt Dávid Lélekben urának, mondván:</verse>
				<verse number="44">Monda az Úr az én Uramnak: Ülj az én jobbomra, míg ellenségeidet lábaid zsámolyává teszem?</verse>
				<verse number="45">Ha tehát Dávid őt Urának szólítja, hogyan lehet az ő fia?</verse>
				<verse number="46">És senki sem tudott neki egy szót sem felelni, sem nem merte őt senki többé az naptól fogva kérdezni.</verse>
			</chapter>
			<chapter number="23">
				<verse number="1">Akkor szólott Jézus a seregekhez és tanítványaihoz,</verse>
				<verse number="2">mondván: Mózes székébe az írástudók és farizeusok ültek.</verse>
				<verse number="3">Mindazt tehát, amit nektek mondanak, tartsátok meg és cselekedjetek; de az ő tetteik szerint ne cselekedjetek, mert mondják és nem cselekszik.</verse>
				<verse number="4">Mert nehéz és elviselhetetlen terheket rónak és raknak az emberek vállaira; de ők ujjúkkal sem akarják azokat megmozdítani.</verse>
				<verse number="5">Hanem minden cselekedetüket azért teszik, hogy lássák őket az emberek, mert szélesre szabják imaszíjaikat és megtoldják bojtjaikat.</verse>
				<verse number="6">Szeretik az első helyeket a lakomákon és az első székeket a zsinagógákban,</verse>
				<verse number="7">és a köszöntéseket a nyilvános tereken, és hogy Rabbinak hívják őket az emberek.</verse>
				<verse number="8">Ti azonban ne hivassátok magatokat Rabbinak, mert egy a ti Mestertek; ti pedig mindannyian testvérek vagytok.</verse>
				<verse number="9">És atyátoknak se szólítsatok senkit e földön, mert egy a ti Atyátok, ki mennyekben van.</verse>
				<verse number="10">Se ne hivassátok magatokat mestereknek; mert egy a ti Mestertek: Krisztus.</verse>
				<verse number="11">Aki nagyobb közöttetek, legyen a ti szolgátok.</verse>
				<verse number="12">Aki pedig magát fölmagasztalja, megaláztatik; és aki megalázza, felmagasztaltatik.</verse>
				<verse number="13">De jaj nektek, képmutató írástudók és farizeusok, mert bezárjátok a mennyek országát az emberek előtt. Mert ti sem mentek be, még a bemenni akarókat sem hagyjátok bejutni.</verse>
				<verse number="14">Jaj nektek, képmutató Írástudók és farizeusok! mert megemésztitek az özvegyek házait, hosszú imádságaitokkal; ezért súlyosabb ítélet alá estek.</verse>
				<verse number="15">Jaj nektek, képmutató írástudók és farizeusok! mert körüljárjátok a tengert és a szárazföldet, hogy egy-egy hitfelet szerezzetek, és ha azzá lett, a gehenna fiává teszitek, kétszerié inkább magatoknál.</verse>
				<verse number="16">Jaj nektek, vak vezérek, kik azt mondjátok: Ha valaki a templomra esküszik, az semmi; aki pedig a templom aranyára esküszik, az kötelezve van.</verse>
				<verse number="17">Esztelenek és vakok! Vájjon mi előbbrevaló, az arany-e vagy a templom, mely az aranyat megszenteli?</verse>
				<verse number="18">És ha valaki az oltárra esküszik, az semmi; aki pedig az ajándékra esküszik, mely rajta van, az kötelezve van.</verse>
				<verse number="19">Vakok! Vajjon mi nagyobb, az ajándék-e, vagy az oltár, mely az ajándékot megszenteli?</verse>
				<verse number="20">Aki tehát az oltárra esküszik, reá esküszik és mindenre, ami azon van.</verse>
				<verse number="21">És aki a templomra esküszik, raja esküszik és arra is, ki abban lakik.</verse>
				<verse number="22">És aki az égre esküszik, az Isten trónjára esküszik és arra, aki azon ül.</verse>
				<verse number="23">Jaj nektek, képmutató Írástudók! kik tizedet adtok a mentából és az ánizsból és a köményből, de elhanyagoljátok, ami fontosabb a törvényben: az ítéletet, az irgalmasságot és a hitet. Ezeket meg kellett tenni, amazokat el nem hagyni.</verse>
				<verse number="24">Vak vezérek! kik a szúnyogot átszűritek, a tevét pedig lenyelitek.</verse>
				<verse number="25">Jaj nektek, képmutató Írástudók és farizeusok! mert megtisztogatjátok a pohár és tál külsejét; belül pedig telve vagytok rablással és tisztátalansággal.</verse>
				<verse number="26">Vak farizeus! tisztítsd meg előbb a pohárnak és tálnak belsejét, hogy a külseje is tiszta legyen.</verse>
				<verse number="27">Jaj nektek, képmutató írástudók és farizeusok! mert hasonlók vagytok a kimeszelt sírokhoz, melyek kívülről ékeseknek látszanak az embereknek, de belül tele vannak halottak csontjaival és minden undoksággal.</verse>
				<verse number="28">Így ti is, kívülről ugyan igazaknak látszotok az embereknek, belül pedig tele vagytok képmutatással és gonoszsággal.</verse>
				<verse number="29">Jaj nektek, képmutató Írástudók és farizeusok! kik a próféták sírjait építitek és az igazak síremlékeit ékesítitek,</verse>
				<verse number="30">és azt mondjátok: Ha atyáink napjaiban éltünk volna, nem lettünk volna részesek velük a próféták vérében.</verse>
				<verse number="31">Így hát önmagatok ellen tesztek tanúságot, hogy fiai vagytok azoknak, kik a prófétákat megölték!</verse>
				<verse number="32">Csak töltsétek be hát a ti atyáitok mértékét!</verse>
				<verse number="33">Kígyók! Viperák fajzatai! Hogyan kerülitek ki majd a pokoli Ítéletet?</verse>
				<verse number="34">Miértis íme én prófétákat, bölcseket és írástudókat küldök hozzátok, kik közöl némelyeket megöltök és megfeszíttek, némelyeket megostoroztok zsinagógáitokban, és üldöztök városról városra:</verse>
				<verse number="35">hogy rátok szálljon minden igaz vér, mely kiontatott a földön, az igaz Ábel vérétől Zakariásnak, Barakiás fiának véréig, akit megöltetek a templom és az oltár között.</verse>
				<verse number="36">Bizony mondom nektek, eljön mindez erre a nemzedékre.</verse>
				<verse number="37">Jeruzsálem, Jeruzsálem, mely megölöd a prófétákat, és megkövezed azokat, kik hozzád küldettek! Hányszor akartam egybegyűjteni fiaidat, mint ahogy a tyúk egybegyűjti csirkéit szárnyai alá, és nem akartad!</verse>
				<verse number="38">Íme pusztán hagyatik nektek a ti házatok.</verse>
				<verse number="39">Mert mondom nektek: Nem láttok engem mostantól fogva, mígnem mondjátok: Áldott ki az Úr nevében jő.</verse>
			</chapter>
			<chapter number="24">
				<verse number="1">És kijővén Jézus a templomból, eltávozott. És hozzámentek tanítványai, hogy megmutassák neki a templom épületeit.</verse>
				<verse number="2">Ő pedig felelé és monda nekik: Látjátok mindezt? Bizony mondom nektek: nem marad itt kő kövön, mely le nem rontatnék.</verse>
				<verse number="3">Mikor pedig az Olajfák hegyén leült, hozzájárultak tanítványai titkon, mondván: Mondd meg nekünk mikor lesz ez? és mi lesz a jele eljövetelednek és a világ végének?</verse>
				<verse number="4">Mire Jézus monda nekik: Vigyázzatok, hogy valaki el ne ámítson benneteket!</verse>
				<verse number="5">Mert sokan fognak jönni az én nevemben, mondván: Én vagyok a Krisztus; és sokakat megtévesztenek.</verse>
				<verse number="6">Midőn hallani fogtok harcokról és háborús hírekről: Vigyázzatok, hogy meg ne rémüljetek, mert ennek meg kell történnie, de ez még nem a vég.</verse>
				<verse number="7">Mert nemzet nemzet ellen támad és ország ország ellen, és dögvészek és éhínség és földrengések lesznek helyenként.</verse>
				<verse number="8">De mindez csak kezdete a fájdalmaknak.</verse>
				<verse number="9">Akkor sanyargatásra adnak át és megölnek benneteket és gyűlölni fognak titeket az összes nemzetek az én nevemért.</verse>
				<verse number="10">És akkor sokan megbotránkoznak, elárulják és gyűlölik egymást.</verse>
				<verse number="11">És sok hamis próféta támad, és sokakat megtévesztenek.</verse>
				<verse number="12">S mivelhogy elhatalmasodik a gonoszság, sokaknak meghűl a szeretete.</verse>
				<verse number="13">Aki azonban állhatatos marad mindvégig, az üdvözül.</verse>
				<verse number="14">És hirdetni fogják az ország ezen evangéliumát az egész világon, bizonyságul minden nemzetnek: - és azután jön a végezet.</verse>
				<verse number="15">Mikor tehát látjátok majd, hogy a pusztulás, undoksága, melyet Dániel próféta megjövendölt, a szent helyen áll - aki olvassa, értse, -</verse>
				<verse number="16">akkor, akik Júdeában vannak, fussanak a hegyekre;</verse>
				<verse number="17">és aki a háztetőn van, le ne szálljon, hogy valamit kivigyen házából;</verse>
				<verse number="18">és aki a mezőn van, vissza ne térjen, hogy köntösét elvigye.</verse>
				<verse number="19">Jaj pedig a viseléseknek és szoptatóknak ama napokban!</verse>
				<verse number="20">Imádkozzatok pedig, hogy futástok ne történjék télen, vagy szombaton.</verse>
				<verse number="21">Mert nagy szorongatás lesz akkor, amilyen nem volt világ kezdetétől fogva mindeddig, és nem is leszen</verse>
				<verse number="22">És ha meg nem rövidíttetnének ama napok, nem menekülne meg egy ember sem; de a választottakért megrövidíttetnek azok a napok.</verse>
				<verse number="23">Akkor, ha valaki azt mondja nektek: íme itt a Krisztus vagy amott, ne higyjétek.</verse>
				<verse number="24">Mert támadnak hamis krisztusok és hamis próféták, és nagy jeleket és csodákat művelnek, úgy hogy, (ha lehetséges volna), még a választottak is tévedésbe essenek.</verse>
				<verse number="25">íme, előre megmondottam nektek!</verse>
				<verse number="26">Ha tehát azt mondják nektek: íme a pusztában van, ne menjetek ki; íme odabenn, - ne higyjétek.</verse>
				<verse number="27">Mert valamint a villám napkeleten támad és látszik napnyugotig: úgy lesz az Emberfiának eljövetele is.</verse>
				<verse number="28">Ahol a hulla, van oda gyűlnek a sasok is.</verse>
				<verse number="29">Nyomban pedig ama napok gyötrelme után a nap elsötétedik, és a hold nem adja világát, a csillagok lehullanak az égről és az egek erői megrendülnek.</verse>
				<verse number="30">És akkor feltűnik az Emberfiának jele az égen és akkor jajveszékelnek a föld minden nemzetségei és látni fogják az emberfiát jönni az ég felhőin, nagy hatalommal és fönséggel.</verse>
				<verse number="31">És szétküldi angyalait hangos harsonaszóval és egybegyűjtik az ő választottait a négy szél felől, az ég egyik végétől a másikig.</verse>
				<verse number="32">A fügefáról pedig vegyetek példát! Mikor ága már gyenge és levelei kisarjadztak, tudjátok, hogy közel van a nyár.</verse>
				<verse number="33">Azonképen ti is, ha mindezt látjátok, tudjátok, hogy közel van az ajtóban.</verse>
				<verse number="34">Bizony mondom nektek, hogy nem múlik el ez a nemzedék, míg mindez meg nem történik.</verse>
				<verse number="35">Ég és föld elmúlnak, de az én igéim el nem múlnak.</verse>
				<verse number="36">Arról a napról és óráról azonban senki sem tud, még az ég angyalai sem, hanem csak az Atya egyedül.</verse>
				<verse number="37">Amint pedig Noé napjaiban volt, úgy lesz az Emberfia eljövetele is.</verse>
				<verse number="38">Mert miként a vízözön előtti napokban ettek és ittak, házasodtak és férjhez adtak mindazon napig, melyen Noé bement a bárkába,</verse>
				<verse number="39">és nem tértek észre, míg meg nem jött a vízözön és el nem söpörte mindnyájokat: úgy lesz az Emberfiának eljövetele is.</verse>
				<verse number="40">Akkor ketten lesznek a mezőn: az egyik fölvétetik, a másik otthagyatik.</verse>
				<verse number="41">Ketten őrölnek egy malomban: egyik fölvétetik, a másik ottmarad.</verse>
				<verse number="42">Vigyázzatok tehát, mert nem tudjátok mely órában jő el a ti Uratok.</verse>
				<verse number="43">Azt pedig értsétek meg, hogy ha tudná a családatya, mely órában jön a tolvaj, bizonyára vigyázna és nem hagyna betörni a házába.</verse>
				<verse number="44">Azért legyetek készen ti is, mert amely órában nem vélitek, jő el az Emberfia.</verse>
				<verse number="45">Vajjon kicsoda a hű és okos szolga, kit az ő ura háznépe fölé rendelt, hogy nekik eledelt adjon annak idején?</verse>
				<verse number="46">Boldog a szolga, kit, mikor ura eljön, ily cselekedetben talál.</verse>
				<verse number="47">Bizony mondom nektek, hogy minden jószága fölé rendeli őt.</verse>
				<verse number="48">Ha pedig ama szolga gonoszul azt mondja szívében: Késik az én uram jövetelével,</verse>
				<verse number="49">és szolgatársait verni kezdi, a részegeskedőkkel pedig eszik és iszik:</verse>
				<verse number="50">eljő majd azon szolgának ura olyan napon, melyen nem reményli és oly órában, a melyben nem sejti,</verse>
				<verse number="51">és kettéhasítja őt és a képmutatókkal adja ki részét; ott sírás és fogak csikorgatása lesz.</verse>
			</chapter>
			<chapter number="25">
				<verse number="1">Akkor hasonló lesz mennyek országa tíz szűzhöz, kik fogták lámpáikat és eléje mentek a vőlegénynek és menyasszonynak;</verse>
				<verse number="2">Öt pedig közőlük balga volt, és öt okos.</verse>
				<verse number="3">Ám az öt balga fogta lámpáját és nem vitt magával olajat.</verse>
				<verse number="4">Az okosak pedig vittek olajt edényeikben a lámpákkal együtt.</verse>
				<verse number="5">Mivel pedig a vőlegény késett, szunnyadoztak mindannyian és elaludtak.</verse>
				<verse number="6">Éjfélkor azonban lárma támadt: íme jön a vőlegény, menjetek ki elébe!</verse>
				<verse number="7">Akkor fölkeltek mind ama szüzek és rendbe hozták lámpáikat.</verse>
				<verse number="8">A balgák pedig mondották az okosaknak: Adjatok nekünk olajotokból, mert a mi lámpáink elalszanak.</verse>
				<verse number="9">Felelének az okosak mondván: Hogy esetleg se nekünk, se nektek ne legyen elég, menjetek inkább az árusokhoz és vegyetek magatoknak.</verse>
				<verse number="10">És míg azok elmentek venni, jött a vőlegény, és akik készen voltak, bementek vele a menyegzőre és bezárult az ajtó.</verse>
				<verse number="11">Végre aztán jöttek a többi szüzek is, mondván: Uram, Uram, nyisd ki nekünk az ajtót!</verse>
				<verse number="12">De ő felelé és monda: Bizony mondom nektek, nem ismerlek titeket.</verse>
				<verse number="13">Vigyázzatok tehát, mert nem tudjátok sem a napot, sem az órát!</verse>
				<verse number="14">Mert valamint egy messzire elutazó ember, előhívta szolgáit és átadta nekik minden vagyonát,</verse>
				<verse number="15">és az egyiknek adott öt talentumot, a másiknak kettőt, a harmadiknak pedig egyet, mindegyiknek a saját tehetsége szerint és azonnal elindult.</verse>
				<verse number="16">Elment tehát aki öt talentumot kapott, üzérkedett vele és más ötöt nyert.</verse>
				<verse number="17">Hasonlókép aki kettőt kapott, más kettőt nyert.</verse>
				<verse number="18">Aki pedig egyet kapott, elment, elásta a földbe, és elrejtette urának pénzét.</verse>
				<verse number="19">Sok idő múlva azonban megjött ama szolgáknak ura és leszámolt velők.</verse>
				<verse number="20">És előlépett aki öt talentumot kapott, s más öt talentumot mutatott föl, mondván: Uram, öt talentumot adtál át nekem, íme más ötöt nyertem rajta.</verse>
				<verse number="21">Monda nekik ura: Jól van, derék és hű szolga! mivel kevésben hű voltál, sokat bízok rád, menj be a te urad örömébe.</verse>
				<verse number="22">Előlépett pedig az is, ki két talentumot kapott, és monda: Uram, két talentumot adtál át nekem, íme más kettőt nyertem.</verse>
				<verse number="23">Monda neki ura: Jól van, derék és hű szolga! mivel kevésben hű voltál, sokat bízok rád, menj be a te urad örömébe.</verse>
				<verse number="24">Előlépett pedig az is, ki egy talentumot kapott, és monda: Uram, tudom, hogy kemény ember vagy, ott is aratsz, ahol nem vetettél és gyűjtesz, ahol nem hintettél,</verse>
				<verse number="25">féltemben tehát, elmentem és elástam talentumodat a földbe, íme itt van, ami a tied!</verse>
				<verse number="26">Felelé pedig ura és monda neki: Gonosz és rest szolga! Tudtad, hogy ott is aratok, ahol nem vetettem, és gyűjtök, ahol nem hintettem,</verse>
				<verse number="27">tehát oda kellett volna adnod pénzemet a pénzváltóknak, hogy mikor megjövök, kamatostul kaptam volna vissza, ami az enyém.</verse>
				<verse number="28">Vegyétek el tehát tőle a talentumot, és adjátok annak, akinek tíz talentuma van!</verse>
				<verse number="29">Mert mindannak, akinek van, adnak és bővelkedni fog; attól pedig, akinek nincsen, amije van is, elveszik tőle.</verse>
				<verse number="30">És a haszontalan szolgát vessétek ki a külső sötétségre; ott majd sírás és fogak csikorgatása lesz!</verse>
				<verse number="31">Mikor pedig eljön az Emberfia az ő dicsőségében és az összes angyalok vele, akkor leül az ő dicsőségének trónjára.</verse>
				<verse number="32">És összegyűlnek eléje az összes nemzetek és elválasztja őket egymástól, miként a pásztor szétválasztja a juhokat a bakoktól.</verse>
				<verse number="33">És a juhokat jobbjára állítja, a bakokat pedig baljára.</verse>
				<verse number="34">Akkor mondja a király azoknak, kik jobbja felől lesznek: Jöjjetek Atyám áldottai, bírjátok a világ kezdetétől fogva nektek készített országot!</verse>
				<verse number="35">Mert éheztem és ennem adtatok; szomjúhoztam és innom adtatok; idegen voltam, és befogadtatok engem;</verse>
				<verse number="36">mezítelen és betakartatok engem; beteg voltam és meglátogattatok engem; börtönben voltam és eljöttetek hozzám.</verse>
				<verse number="37">Akkor felelik majd neki az igazak, mondván: Uram, mikor láttunk téged éhezni, és tápláltunk téged? szomjúhozni és italt adtunk neked?</verse>
				<verse number="38">Mikor láttunk téged mint idegent és befogadtunk téged? vagy mezítelenül és betakartunk téged?</verse>
				<verse number="39">Vagy mikor láttunk betegen, vagy a tömlöcben, és mentünk el hozzád?</verse>
				<verse number="40">És felelvén a király, azt fogja nekik mondani: Bizony mondom nektek, amennyiben ezt egynek ezen legkisebb testvéreim közül cselekedtetek, nekem cselekedtetek.</verse>
				<verse number="41">Akkor azoknak is, kik balfelől lesznek mondani fogja: Távozzatok tőlem, átkozottak, az örök tűzre, mely az ördögnek és az ő angyalainak készíttetett!</verse>
				<verse number="42">Mert éheztem és nem adtatok ennem; szomjúhoztam és nem adtatok innom;</verse>
				<verse number="43">idegen voltam és nem fogadtatok be; mezítelen és nem takartatok be; beteg és a börtönben, és nem látogattatok meg engem.</verse>
				<verse number="44">Akkor majd azok is felelik, mondván: Uram, mikor láttunk éhezni, vagy szomjúhozni, mint idegent vagy mezítelenül, betegen vagy, a börtönben, és nem szolgáltunk neked?</verse>
				<verse number="45">Akkor feleli nekik, mondván: Bizony mondom nektek, amennyiben nem cselekedtetek ezt egynek ezen légkisebbek közül, nekem sem cselekedtetek.</verse>
				<verse number="46">És ezek elmennek az örök kínra, az igazak pedig az örök életre.</verse>
			</chapter>
			<chapter number="26">
				<verse number="1">És történt, midőn Jézus mindezen beszédeket elvégezte, monda tanítványainak:</verse>
				<verse number="2">Tudjátok, hogy két nap múlva húsvét lesz és az Emberfiát elárulják, hogy megfeszítsék.</verse>
				<verse number="3">Akkor egybegyűltek a főpapok és a nép vénei a főpap pitvarába, kit Kaifásnak hívtak.</verse>
				<verse number="4">És tanácsot tartottak, hogy Jézust álnoksággal. elfogják és megöljék.</verse>
				<verse number="5">Mondták azonban: Ne az ünnepnapon, hogy lázadás ne támadjon a nép között.</verse>
				<verse number="6">Mikor pedig Jézus Bethániában volt a poklos Simon házában,</verse>
				<verse number="7">egy asszony járult hozzá, alabastrom edényben drága kenettel és amint az asztalnál volt, fejére öntötte.</verse>
				<verse number="8">Midőn pedig a tanítványok ezt látták, boszankodtak, mondván: Mire való ez a pazarlás?</verse>
				<verse number="9">Mert ezt drágán el lehetett volna adni és a szegények közt kiosztani.</verse>
				<verse number="10">Amint pedig Jézus ezt megtudta, mondá nekik: Miért bántjátok ezt az asszonyt? hiszen jót cselekedett velem!</verse>
				<verse number="11">Mert szegények mindig vannak veletek, én pedig nem mindig vagyok veletek.</verse>
				<verse number="12">Mert ő e kenetet testemre öntvén, az én temetésemre cselekedte.</verse>
				<verse number="13">Bizony mondom nektek, valahol csak ez evangéliumot hirdetik az egész világon, azt is elmondják, amit (ő) tett, az ő emlékezetére.</verse>
				<verse number="14">Akkor egy a tizenkettő közül, kit karioti Júdásnak neveztek, elment a főpapokhoz</verse>
				<verse number="15">és monda nekik: Mit adtok nekem, ha kezetekbe adom őt? Azok pedig harminc ezüst pénzt rendeltek neki.</verse>
				<verse number="16">És attól fogva kereste az alkalmat, hogy őt kezeikbe adja.</verse>
				<verse number="17">A kovásztalanok első napján pedig Jézushoz járultak a tanítványok, mondván: Hol akarod, hogy neked helyet készítsünk a húsvéti bárány elköltésére?</verse>
				<verse number="18">Jézus pedig monda: Menjetek a városba ahhoz a bizonyoshoz és mondjátok neki: A mester mondja: Az én időm közel van; nálad tartom a húsvétét tanítványaimmal.</verse>
				<verse number="19">És a tanítványok úgy tettek, amint Jézus nekik meghagyta, és elkészítették a húsvétét.</verse>
				<verse number="20">Mikor pedig beesteledett, letelepedett tizenkét tanítványával.</verse>
				<verse number="21">És mialatt ettek, így szólt: Bizony mondom nektek, hogy egy közületek elárul engem.</verse>
				<verse number="22">És fölötte megszomorodva, kezdek egyenkint kérdezni: Vajjon én vagyok-e, Uram?</verse>
				<verse number="23">Ő pedig felelé és monda: Aki kezét velem a tálba mártja, az árul el engem.</verse>
				<verse number="24">Az Emberfia elmegy ugyan, amint írva van felőle, de jaj annak az embernek, ki az Emberfiát elárulja; jobb volt volna neki, ha nem született volna az az ember.</verse>
				<verse number="25">Felelé pedig Júdás, ki őt elárulta és monda: Vajjon én vagyok-e, Rabbi? Monda neki: Te mondottad.</verse>
				<verse number="26">Vacsora közben pedig kezébe vette Jézus a kenyeret, megáldotta és megtörte, s tanítványainak adta és monda: Vegyétek és egyétek, ez az én testem.</verse>
				<verse number="27">És kezébe vette a kelyhet, hálát adott és nekik adta mondván: Igyatok ebből mindnyájan,</verse>
				<verse number="28">mert ez az én vérem, az új szövetségé, mely sokakért kiontatik a bűnök bocsánatára.</verse>
				<verse number="29">Mondom pedig nektek: Nem iszom mostantól fogva a szőlő ezen terméséből ama napig, mikor majd amaz újat iszom veletek Atyám országában.</verse>
				<verse number="30">S miután dicsőítő éneket mondottak, kimentek az Olajfák hegyére.</verse>
				<verse number="31">Akkor monda nekik Jézus: Ti mindnyájan megbotránkoztok énbennem ez éjjel. Mert írva van: Megverem a pásztort és elszélednek a nyáj juhai.</verse>
				<verse number="32">Miután pedig föltámadok, megelőzlek titeket Galileában.</verse>
				<verse number="33">Felelé pedig Péter és monda neki: Ha mindannyian megbotránkoznak is benned, én soha meg nem botránkozom.</verse>
				<verse number="34">Monda neki Jézus: Bizony mondom neked, hogy ez éjjel, mielőtt a kakas szólna, háromszor megtagadsz engem.</verse>
				<verse number="35">Monda neki Péter: Ha meg kell halnom is veled, meg nem tagadlak téged. Hasonlókép szóltak az összes tanítványok.</verse>
				<verse number="36">Akkor Jézus egy majorba ment velők, melyet Getszemáninak neveznek, és monda tanítványainak: Üljetek itt, míg amoda megyek és imádkozom.</verse>
				<verse number="37">És maga mellé vette Pétert és Zebedeus két fiát és kezdett szomorkodni és aggódni.</verse>
				<verse number="38">Akkor monda nekik: Szomorú az én lelkem mindhalálig; várakozzatok itt és virrasszatok velem.</verse>
				<verse number="39">És egy kevéssé előbbre menve, arcára borult, imádkozott és monda: Atyám! ha lehetséges, múljék el tőlem e pohár; mindazáltal nem amint én akarom, hanem amint te.</verse>
				<verse number="40">És tanítványaihoz ment és alva találta őket és monda Péternek: így, hát nem tudtatok egy óráig virrasztani velem?</verse>
				<verse number="41">Virrasszatok és imádkozzatok, hogy kísértetbe ne essetek! A lélek ugyan kész, de a test erőtlen.</verse>
				<verse number="42">Ismét másodszor elment és imádkozott, mondván: Atyám! ha el nem mulhatik e pohár a nélkül, hogy megigyam, legyen a te akaratod.</verse>
				<verse number="43">És ismét jött és alva találta őket, mert szemeik. elnehezedtek.</verse>
				<verse number="44">És otthagyva őket, ismét elment és imádkozott harmadszor, ugyanazon szavakat mondva.</verse>
				<verse number="45">Azután tanítványaihoz jött és monda nekik: Aludjatok immár és nyugodjatok! íme</verse>
				<verse number="46">elérkezett az óra és az Emberfia a bűnösök kezeibe kerül.Keljetek föl, menjünk! íme közeledik, aki engem elárul.</verse>
				<verse number="47">Még mialatt ő szólott, íme Júdás, egy a tizenkettő közül, megjelent és vele nagy csapat</verse>
				<verse number="48">kardokkal és botokkal, küldve a főpapoktól és a nép véneitől.Aki pedig elárulta őt, jelt adott nekik mondván: Akit megcsókolok, ő az, fogjátok meg őt.</verse>
				<verse number="49">És azonnal Jézushoz lépve, monda: Üdvözlégy, Rabbi! És megcsókolta őt.</verse>
				<verse number="50">És monda neki Jézus: Barátom, mivégre jöttél? Akkor hozzá mentek és kezeiket Jézusra vetették és megfogták őt.</verse>
				<verse number="51">És íme, egy azok közül, kik Jézussal voltak, kinyújtva kezét, kirántotta kardját és lesújtott a főpap szolgájára s levágta annak fülét.</verse>
				<verse number="52">Mire Jézus monda neki: Tedd vissza kardodat a helyére. Mert mindazok, kik fegyvert fognak, fegyver által vesznek el.</verse>
				<verse number="53">Vagy azt gondolod, nem kérhetem Atyámat és azonnal rendelkezésemre bocsát többet tizenkét légió angyalnál?</verse>
				<verse number="54">De mikép teljesednek be akkor az írások! melyek szerint így kell történni?</verse>
				<verse number="55">Azon órában monda Jézus a csapatnak: Mint egy rabló ellen, úgy jöttetek ki kardokkal és botokkal, elfogni engem. Naponkint nálatok ültem és tanítottam a templomban, és nem tartóztattatok le.</verse>
				<verse number="56">Mindez pedig azért történt, hogy beteljesedjenek a próféták írásai. Ekkor a tanítványok mind elhagytak őt és elfutottak.</verse>
				<verse number="57">Amazok pedig megragadták Jézust és elkísérték Kaifáshoz, a főpaphoz, hol az Írástudók és vének egybe voltak gyűlve.</verse>
				<verse number="58">Péter pedig követte őt távolról á főpap pitvaráig. És oda bement és leült a szolgák közé, hogy lássa a dolog végét.</verse>
				<verse number="59">A főpapok pedig és az egész gyülekezet, hamis bizonyságot kerestek Jézus ellen, hogy őt halálra ítélhessék.</verse>
				<verse number="60">És nem találtak, bár sok hamis tanú jelentkezett. Utoljára pedig jött két hamis tanú</verse>
				<verse number="61">és így szóltak: Ez mondotta: Leronthatom az Isten templomát és három nap alatt felépíthetem azt.</verse>
				<verse number="62">Erre fölkelt a főpap, és monda neki: Semmit sem felelsz arra, amit ezek ellened bizonyítanak?</verse>
				<verse number="63">Jézus pedig hallgatót. És a főpap monda neki: Kényszerítlek téged az élő Istenre, hogy mondd meg nekünk, ha te vagy-e a Krisztus, az Istennek fia?</verse>
				<verse number="64">Monda neki Jézus: Te mondottad. Azonban mondom nektek: Mostantól fogva látjátok az Emberfiát az Isten erejének jobbján ülni és eljönni az ég felhőin.</verse>
				<verse number="65">Akkor a papi fejedelem megszaggatta ruháit, mondván: Káromkodott! mi szükségünk még tanukra? íme most hallottatok a káromlást.</verse>
				<verse number="66">Mit gondoltok? Azok pedig felelék és mondák: Méltó a halálra.</verse>
				<verse number="67">Akkor arcára köptek, ökleikkel ütötték, mások pedig arcul verték őt,</verse>
				<verse number="68">mondván: Találd el, Krisztus, kicsoda az, aki téged megütött?</verse>
				<verse number="69">Péter pedig kívül ült a pitvarban és hozzálépett egy szolgáló, mondván: Te is a galileai Jézussal voltál.</verse>
				<verse number="70">Ő pedig tagadta mindnyájuk hallatára, mondván: Nem tudom mit mondasz.</verse>
				<verse number="71">Mikor pedig kiment az ajtón, meglátta őt egy másik szolgáló és így szólt azoknak, kik ott voltak: Ez is a názáreti Jézussal volt.</verse>
				<verse number="72">És ismét tagadta esküvel: Nem ismerem az embert.</verse>
				<verse number="73">És kis vártatva hozzámentek, akik ott álltak és mondák Péternek: Bizonyára te is azok közül vagy, mert beszéded is elárul téged.</verse>
				<verse number="74">Akkor kezdett átkozódni és esküdözni, hogy nem ismeri azt az embert. És mindjárt megszólalt a kakas.</verse>
				<verse number="75">És eszébe jutott Péternek Jézus szava, amit mondott: Mielőtt a kakas szól, háromszor megtagadsz engem. És kiment és keservesen sírt.</verse>
			</chapter>
			<chapter number="27">
				<verse number="1">Amint pedig megvirradt, tanácsot, tartottak az összes papi fejedelmek és a nép vénei Jézus ellen, hogy halálra adják őt.</verse>
				<verse number="2">És megkötözve vitték őt és átadták Poncius Pilátus helytartónak.</verse>
				<verse number="3">Midőn Júdás, ki őt elárulta, látta, hogy el van ítélve, bánattól indítva, visszavitte a harminc ezüstpénzt a főpapoknak és véneknek,</verse>
				<verse number="4">mondván: Vetkeztem, elárultam az igaz vért. Ők pedig, mondák: Mi közünk hozzá? Te lássad!</verse>
				<verse number="5">És elszórva az ezüstpénzt a templomban, eltávozott és elment, s fölakasztotta magát egy kötéllel.</verse>
				<verse number="6">A főpapok pedig fölszedték az ezüstpénzt és mondák: Nem szabad azt a templom pénztárába tenni, mert vér díja.</verse>
				<verse number="7">Miután pedig tanácsot tartottak, megvették rajta egy fazekas telkét, az idegenek temetkezési helyéül.</verse>
				<verse number="8">Azért nevezik azt a telket Hakeldamának, azaz vérmezőnek a mai napig.</verse>
				<verse number="9">Akkor beteljesedett, amit Jeremiás próféta megjövendölt, mondván: És fogták a harminc ezüst pénzt, a megbecsültnek árát, akit megbecsültek Izrael fiai részéről,</verse>
				<verse number="10">és a fazekas telkeért adták, amint az Úr meghagyta nekem.</verse>
				<verse number="11">Jézus pedig a helytartó előtt állt, és kérdezte őt a helytartó, mondván: Te vagy a zsidók királya? Monda neki Jézus: Te mondod.</verse>
				<verse number="12">És midőn a főpapok és vének vádolták, semmit sem felelt.</verse>
				<verse number="13">Akkor mondja neki Pilátus: Nem hallod-e, mennyi bizonyságot mondanak ellened?</verse>
				<verse number="14">És nem felelt neki egy szavára sem, úgy hogy a helytartó fölötte csodálkozott</verse>
				<verse number="15">Az ünnepnapon pedig a helytartó egy foglyot szokott szabadon bocsátani a népnek, akit akartak.</verse>
				<verse number="16">Volt pedig akkor egy hírhedt foglya, kit Barabbásnak hívtak.</verse>
				<verse number="17">Monda tehát Pilátus az egybegyűlteknek: Kit akartok, hogy elbocsássak nektek, Barabbást e vagy Jézust, kit Krisztusnak mondanak?</verse>
				<verse number="18">Mert tudta, hogy irigységből adták őt kezeibe.</verse>
				<verse number="19">Mialatt pedig ő az ítélőszéken ült, hozzá küldött a felesége, mondván: Semmi dolgod ne legyen azzal az igazzal, mert sokat szenvedtem ma álmomban őmiatta.</verse>
				<verse number="20">A főpapok és vének azonban rábeszélték a népet, hogy Barabbást kérjék, Jézust pedig veszítsék el.</verse>
				<verse number="21">Mire a helytartó, monda nekik: Kit akartok, hogy nektek a kettő közül elbocsássak? Azok pedig mondák: Barabbást.</verse>
				<verse number="22">Monda nekik Pilátus: Mit cselekedjem tehát Jézussal, kit Krisztusnak mondanak?</verse>
				<verse number="23">Mondák mindannyian. Feszíttessék meg! Monda nekik a helytartó: De mi gonoszt cselekedett? Azok pedig még inkább kiálták, mondván: Feszíttessék meg!</verse>
				<verse number="24">Minthogy tehát Pilátus látta, hogy semmire sem megy, hanem még nagyobb zajongás támad, vizet vett és megmosta kezeit a nép előtt, mondván: Én ártatlan vagyok ez igaznak vérétől; ti lássátok!</verse>
				<verse number="25">Mire az egész nép, monda: Az ő vére mirajtunk és a mi fiainkon!</verse>
				<verse number="26">Akkor elbocsátotta nekik Barabbást; Jézust pedig, miután megostoroztattá, átadta nekik, hogy megfeszíttessék.</verse>
				<verse number="27">Akkor a helytartó katonái magokkal vitték Jézust a tanácsházba, egybegyűjtötték köréje az egész csoportot,</verse>
				<verse number="28">és levetkőztetvén őt, bíborszínű palástot adtak rá,</verse>
				<verse number="29">és tövisből koronát fonva, fejére tették és nádat a jobb kezébe. És térdet hajtva előtte, csúfolták őt, mondván: Üdvözlégy zsidók királya!</verse>
				<verse number="30">És ráköpdöstek és fogták a nádat és fejét verték vele.</verse>
				<verse number="31">És miután kigúnyolták őt, levették róla a palástot és saját ruháiba öltöztették és elvezették őt, hogy megfeszítsék.</verse>
				<verse number="32">Kifelé menve pedig találtak; egy Simon nevű cirenei embert; ezt kényszerítették, hogy vigye az ő keresztjét.</verse>
				<verse number="33">És elértek azon helyre, melyet Golgotának, vagyis agykoponya helyének mondanak.</verse>
				<verse number="34">És epével vegyített bort adtak neki inni, És mikor megízlelte, nem akart belőle inni.</verse>
				<verse number="35">Miután pedig megfeszítették őt, elosztották ruháit, sorsot vetve rajok, hogy beteljesedjék, amit a próféta megjövendölt, mondván: Elosztották ruháimat magok között, és köntösömre sorsot vetettek.</verse>
				<verse number="36">És leültek és őrizték őt.</verse>
				<verse number="37">És feje fölé függesztették az ő ügyét írva: Ez Jézus, a zsidók királya.</verse>
				<verse number="38">Akkor megfeszítettek vele két latrot is, egyiket jobb, másikat bal felől.</verse>
				<verse number="39">Az arra menők pedig káromolták őt, fejőket csóválva,</verse>
				<verse number="40">mondván: Hej, ki lerontod az Isten templomát és három nap alatt újra fölépíted azt, szabadítsd meg magadat; ha Isten fia vagy, szállj le a keresztről!</verse>
				<verse number="41">Hasonlókép a főpapok is az írástudókkal és vénekkel együtt gúnyolódva mondák:</verse>
				<verse number="42">Másokat megszabadított, önmagát nem tudja megszabadítani. Ha ő Izrael királya, szálljon le most a keresztről és hiszünk neki.</verse>
				<verse number="43">Az Istenben bízott, szabadítsa meg most, ha akarja; mert azt mondottá, hogy: Isten Fia vagyok.</verse>
				<verse number="44">Ugyanazzal szidalmazták a latrok is, kiket vele megfeszítettek.</verse>
				<verse number="45">Hat órától pedig sötétség lett az egész földön kilenc óráig.</verse>
				<verse number="46">És kilenc óra tájban Jézus nagy szóval kiáltotta, mondván: Éli, Éli, lamma szabaktáni? azaz: Én Istenem, én Istenem, miért hagytál el engem?</verse>
				<verse number="47">Némelyek pedig az ott állók közül, amint ezt hallották, mondák: Illést hívja!</verse>
				<verse number="48">És egyikök mindjárt elfutott, fogott egy szivacsot, megtöltötte ecettel, nádra tűzte és inni adott neki.</verse>
				<verse number="49">A többiek pedig mondák: Hadd lássuk, jön-e Illés, hogy megszabadítsa őt!</verse>
				<verse number="50">Jézus pedig ismét nagy szóval kiáltott és kiadta lelkét.</verse>
				<verse number="51">És íme a templom függönye kettéhasadt fölülről egész aljáig, és a föld megrendült a kősziklák repedeztek,</verse>
				<verse number="52">a sírok megnyíltak, és sok elhunyt szenteknek testei föltámadtak.</verse>
				<verse number="53">És előjöttek sírjaikból az ő föltámadása után, s bementek a szent városba és sokaknak megjelentek.</verse>
				<verse number="54">A százados pedig és akik Jézus őrizetére vele voltak, a földrengés és a történtek láttára igen megijedtek és mondák: Valóban Isten fia volt ez!</verse>
				<verse number="55">Volt pedig ott sok távolról néző asszony, ki Jézust Galileából követte, hogy neki szolgáljon.</verse>
				<verse number="56">Ezek között volt Mária Magdolna és Mária, Jakab és József anyja, és Zebedeus fiainak anyja.</verse>
				<verse number="57">Mikor pedig beesteledett, jött egy József nevű gazdag ember Arimathiából, ki szintén Jézus tanítványa volt.</verse>
				<verse number="58">Ez elment Pilátushoz és elkérte Jézus holttestét. Mire Pilátus elrendelte, hogy a holttestet neki átadják.</verse>
				<verse number="59">És József fogta a testet, tiszta gyolcsba takarta,</verse>
				<verse number="60">és a saját új sírboltjába helyezte, melyet a kősziklába vágott, s nagy követ hengerített a sir ajtaja elé és elment.</verse>
				<verse number="61">Ott volt pedig Mária Magdolna és a másik Mária, a sírral szemben ülve.</verse>
				<verse number="62">Másnap pedig, mely a készület napjára következik, egybegyűltek a papi fejedelmek és farizeusok Pilátushoz</verse>
				<verse number="63">mondván: Uram, eszünkbe jutott, hogy az a csaló még életében azt mondotta: Harmadnap múlva feltámadok.</verse>
				<verse number="64">Parancsold meg tehát, hogy a sírt harmadnapig őrizzék; hogy talán el ne jöjjenek tanítványai és el ne lopják őt, és azt mondják a népnek: Föltámadott halottaiból! - mert ez utóbbi csalás rosszabb lesz az elsőnél.</verse>
				<verse number="65">Monda nekik Pilátus: Van őrségtek, menjetek, őrizzétek ahogy tudjátok.</verse>
				<verse number="66">Azok pedig elmentek és megerősítették a sírt őrökkel, és lepecsételték a követ.</verse>
			</chapter>
			<chapter number="28">
				<verse number="1">A szombat után pedig, mikor a hét első napjára virrad, Mária Magdolna és a másik Mária elmentek megnézni a sírt.</verse>
				<verse number="2">És íme nagy földrengés támadt, mert az Úr angyala leszállott a mennyből, és odamenve elhengerítette a követ és reá ült.</verse>
				<verse number="3">Az ő tekintete pedig olyan volt mint a villám, és ruházata mint a hó.</verse>
				<verse number="4">Tőle való féltökben pedig az őrök megrémültek és olyanok lettek, mint a holtak.</verse>
				<verse number="5">Az angyal pedig megszólalt és monda az asszonyoknak: Ne féljetek! mert tudom, hogy Jézust keresitek, kit megfeszítettek.</verse>
				<verse number="6">Nincs itt, mert föltámadott, amint megmondotta. Jertek és lássátok a helyet, ahová az Úr helyezve volt.</verse>
				<verse number="7">És menjetek gyorsan és mondjátok meg tanítványainak, hogy feltámadott, és íme előttetek megy Galileába; ott meglátjátok őt. Íme előre megmondottam nektek.</verse>
				<verse number="8">És gyorsan kijöttek a sírból, félelemmel és nagy örömmel, s elsiettek megjelenteni tanítványainak.</verse>
				<verse number="9">És íme Jézus eléjök jött, mondván: Üdvösség nektek! Azok pedig hozzájárultak, átkarolták lábait és imádták őt.</verse>
				<verse number="10">Akkor monda nekik Jézus: Ne féljetek! Menjetek, vigyétek hírül testvéreimnek, hogy Galileába menjenek, ott meglátnak engem.</verse>
				<verse number="11">Amint ezek elmentek, íme némelyek az őrök közül a városba jöttek és hírül vitték a főpapoknak mindazt, ami történt.</verse>
				<verse number="12">És egybegyűlve a vénekkel, tanácsot tartottak és sok pénzt adtak a katonáknak,</verse>
				<verse number="13">mondván: Mondjátok, hogy az ő tanítványai éjjel eljöttek és ellopták őt, míg mi aludtunk.</verse>
				<verse number="14">És ha ezt meghallaná a helytartó, mi majd megnyugtatjuk őt és biztosítunk titeket.</verse>
				<verse number="15">Azok pedig elvették a pénzt és úgy cselekedtek, ahogy kioktatták őket. És ez a szóbeszéd el van terjedve a zsidóknál mai napiglan.</verse>
				<verse number="16">A tizenegy tanítvány pedig elment Galileába ama hegyre, ahová Jézus rendelte őket.</verse>
				<verse number="17">És amint meglátták, imádták őt; némelyek azonban kételkedtek.</verse>
				<verse number="18">És Jézus hozzájok menve, megszólította őket, mondván: Nekem adatott minden hatalom mennyben és a földön.</verse>
				<verse number="19">Menjetek el tehát és tanítsatok minden népet, megkeresztelvén őket az Atyának, és Fiúnak, és Szentléleknek nevében</verse>
				<verse number="20">tanítsátok őket megtartani mindazt, amit nektek parancsoltam. És íme, én veletek vagyok minden nap a világ végezetéig.</verse>
			</chapter>
		</book>
		<book number="41">
			<chapter number="1">
				<verse number="1">Jézus Krisztus, az Isten Fia evangéliumának kezdete.</verse>
				<verse number="2">Amint írva van Izaiás prófétánál: íme elküldöm előtted követemet, ki elkészíti előtted utadat.</verse>
				<verse number="3">A pusztában kiáltónak szava: Készítsétek az Úr útját, egyengessétek az ő ösvényeit!</verse>
				<verse number="4">János a pusztában keresztelt és hirdette a bűnbánat keresztségét a bűnök bocsánatára.</verse>
				<verse number="5">És kitódult hozzá egész Júdea környéke és Jeruzsálem összes lakói, és miután bűneiket megvallottak, megkeresztelkedtek általa a Jordán folyóban.</verse>
				<verse number="6">És János teveszőrből készült ruhát viselt, s ágyékai körül bőrövet, és sáskákkal és vadmézzel élt. És prédikált mondván:</verse>
				<verse number="7">Jön utánam a nálamnál erősebb, kinek nem vagyok méltó leborulva saruszíjait megoldani.</verse>
				<verse number="8">Én vízzel kereszteltelek meg titeket, ő pedig majd Szentlélekkel keresztel meg benneteket.</verse>
				<verse number="9">És történt ama napokban, hogy eljött Jézus a galileai Názáretből és megkereszteltette magát János által a Jordánban.</verse>
				<verse number="10">És amint nyomban feljött a vízből, nyitva látta az egeket és a Szentlelket mint galambot alászállni és magán maradni.</verse>
				<verse number="11">És szózat hallatszott az égből: Te vagy az én szerelmes Fiam, benned telik kedvem.</verse>
				<verse number="12">És a Lélek nyomban kiűzte őt a pusztába.</verse>
				<verse number="13">És a pusztában volt negyven nap és negyven éjjel és a sátán megkísértette őt. Állatok közt lakott és angyalok szolgáltak neki.</verse>
				<verse number="14">Miután pedig János fogságba került, Jézus Galileába ment és hirdette az Isten országának evangéliumát</verse>
				<verse number="15">és monda: Betelt az idő és közel van az Isten országa. Tartsatok bűnbánatot és higyjetek az evangéliumnak!</verse>
				<verse number="16">És amint a galileai tenger mellett elment, meglátta Simont és az ő testvérét, Andrást, mikor a hálót a tengerre kivetették, (mert halászok voltak)</verse>
				<verse number="17">és monda nekik Jézus: Kövessetek engem és én emberhalászokká teszlek titeket!</verse>
				<verse number="18">És rögtön otthagyták hálóikat és követték őt.</verse>
				<verse number="19">És onnan kissé tovább menve, meglátta Jakabot, Zebedeus fiát és Jánost, az ő testvérét, amint szintén hálóikat javítgatták a hajóban.</verse>
				<verse number="20">És azonnal meghívta őket. És ők otthagyták atyjokat, Zebedeust, a hajóban a napszámosokkal, és követték őt.</verse>
				<verse number="21">És bementek Kafarnaumba és mindjárt szombaton belépett a zsinagógába és tanította őket.</verse>
				<verse number="22">És bámultak az ő tanításán, mert úgy tanította őket, mint akinek hatalma van, és nem mint az írástudók,</verse>
				<verse number="23">És íme volt az ő zsinagógájukban egy tisztátalan leiektől megszállott ember, ki felkiáltott</verse>
				<verse number="24">és monda: Mi közünk egymáshoz, názáreti Jézus? Azért jöttél, hogy minket elpusztíts? Tudom ki vagy: Isten Szentje!</verse>
				<verse number="25">És Jézus megfenyegette, mondván: Hallgass és takarodjál ki belőle!</verse>
				<verse number="26">És a tisztátalan lélek ide-oda rángatva őt és fönhangon kiabálva, kiment belőle.</verse>
				<verse number="27">És mindnyájan csodálkoztak és egymástól kérdezgették: Mi ez? Miféle új tanítás ez? Mert hatalommal parancsol a tisztátalan lelkeknek is, és engedelmeskednek neki.</verse>
				<verse number="28">És azonnal elterjedt a híre Galilea egész tartományában.</verse>
				<verse number="29">És nyomban elhagyva a zsinagógát, Simon és András házába mentek Jakabbal és Jánossal.</verse>
				<verse number="30">Simon napa pedig betegen feküdt lázasan és azonnal szóltak neki róla.</verse>
				<verse number="31">És hozzá ment és kezén fogva fölemelte őt, mire a láz rögtön elhagyta és szolgált nekik.</verse>
				<verse number="32">Alkonyat után pedig, mikor a nap lenyugodott, mindenféle betegeket és ördögtől megszállottakat hoztak hozzá,</verse>
				<verse number="33">és az egész város összegyűlt az ajtó előtt.</verse>
				<verse number="34">És sokat meggyógyított, kik különféle bajokban sinlődtek, és sok ördögöt kiűzött és nem hagyta őket beszélni, mert tudták, hogy kicsoda.</verse>
				<verse number="35">És éjjel igen korán fölkelve magányos helyre ment el és ott imádkozott.</verse>
				<verse number="36">És Simon és akik vele voltak, utána mentek.</verse>
				<verse number="37">És mikor megtalálták, mondották neki: Mindenki keres téged.</verse>
				<verse number="38">És monda nekik: Menjünk a közelfekvő falvakba és városokba, hogy ott is tanítsak, mert avégre jöttem.</verse>
				<verse number="39">És tanított az ő zsinagógáikban és egész Galileában, és ördögöket űzött ki.</verse>
				<verse number="40">És jött hozzá egy bélpoklos, ki térden állva könyörgött és monda neki; Ha akarod, megtisztíthatsz engem.</verse>
				<verse number="41">Jézus tehát megkönyörült rajta, kinyújtotta kezét és megérintvén őt monda neki: Akarom; tisztulj meg!</verse>
				<verse number="42">És amint ezt kimondotta, a poklosság rögtön megszűnt és megtisztult.</verse>
				<verse number="43">És haragosan ráparancsolt és mindjárt eltávolította őt,</verse>
				<verse number="44">és mondotta neki: Vigyázz, hogy senkinek meg ne mondd, hanem eredj, mutasd meg magadat a főpapnak és ajánld fel tisztulásodért az áldozatot, amit Mózes rendelt, bizonyságul nekik.</verse>
				<verse number="45">Ő azonban alig hogy kiment, kezdé a dolgot hirdetni és terjeszteni, úgy hogy (Jézus) már nem mehetett be nyilvánosan a városba, hanem azon kívül, magányos helyeken tartózkodott; és hozzá gyülekeztek mindenfelől.</verse>
			</chapter>
			<chapter number="2">
				<verse number="1">És néhány nap múlva ismét bement Kafarnaumba.</verse>
				<verse number="2">És amint meghallották, hogy egy házban van, sokan összegyűltek, úgy hogy az ajtóban sem fértek el, és hirdette nekik az igét.</verse>
				<verse number="3">És jöttek hozzá egy inaszakadttal, kit négyen vittek.</verse>
				<verse number="4">És mivel nem vihették be eléje a sokaság miatt, felbontották a tetőt, ahol volt, és nyilast csinálva, lebocsátották az ágyat, melyben az inaszakadt feküdt.</verse>
				<verse number="5">Mikor pedig Jézus az ő hitüket látta, monda az inaszakadtnak: Fiam, megbocsáttatnak neked a te bűneid.</verse>
				<verse number="6">Ültek pedig ott néhányan az írástudó közül és gondolták szívükben:</verse>
				<verse number="7">Mit beszél ez így? - Káromkodik! Ki bocsáthatja meg a bűnöket, mint egyedül az Isten?</verse>
				<verse number="8">Mivel pedig Jézus az ő lelkével azonnal megértette, hogy magokban így gondolkodnak, monda nekik: Miért gondoljátok ezt szívetekben?</verse>
				<verse number="9">Mi könnyebb? azt mondani-e az inaszakadtnak: Megbocsáttatnak bűneid; vagy azt mondani: Kelj fel, vedd ágyadat és járj?</verse>
				<verse number="10">Hogy pedig tudjátok, hogy az Emberfiának hatalma van a földön a bűnöket megbocsátani, - monda az inaszakadtnak:</verse>
				<verse number="11">Mondom neked: Kelj fel, vedd ágyadat és eredj haza!</verse>
				<verse number="12">És ez tüstént fölkelt, és vevén ágyát, elment mindenek láttára, úgy, hogy mindnyájan csodálkoztak és dicsérték Istent mondván: Ilyesmit még soha nem láttunk.</verse>
				<verse number="13">És ismét kiment a tenger mellé, és az egész nép hozzá jött és tanította őket.</verse>
				<verse number="14">És arra menvén meglátta Lévit, Alfeus fiát a vámnál ülni, és monda neki: Kövess engem! És az fölkelt és követte őt.</verse>
				<verse number="15">És történt, hogy mikor annak házában asztalhoz ült, sok publikánus és bűnös telepedett le Jézussal és tanítványaival együtt; mert sokan voltak, kik követték őt.</verse>
				<verse number="16">És az írástudók és farizeusok midőn látták hogy a publikánusokkal és bűnösökkel étkezik, mondák tanítványainak: Miért eszik és iszik a ti mesteriek a publikánusokkal és bűnösökkel?</verse>
				<verse number="17">Amint Jézus ezt halottá monda nekik: Nem az egészségesek szorulnak az orvosra, hanem akik betegek, mert nem azért jöttem, hogy az igazakat hívjam, hanem a bűnösöket.</verse>
				<verse number="18">Jánosnak tanítványai és a farizeusok pedig böjtölni szoktak. Eljöttek tehát hozzá és mondák neki: Miért böjtölnek Jánosnak és a farizeusoknak tanítványai, a te tanítványaid pedig nem böjtölnek?</verse>
				<verse number="19">És monda nekik Jézus: Vájjon böjtölhetnek-e a lakodalmasok, míg velők van a vőlegény? Amíg a vőlegény velők van, nem böjtölhetnek.</verse>
				<verse number="20">De jönnek napok, amikor a vőlegényt elveszik tőlük, és akkor majd böjtölnek eme napokon.</verse>
				<verse number="21">Senki sem varr nyers posztófoltot régi ruhára, mert ez a ruhától az ép részt eltépi, és nagyobb lesz a szakadás.</verse>
				<verse number="22">És senki sem tölt új bort régi tömlőkbe, mert különben a bor szétszakasztja a tömlőket és kifolyik, és a tömlők elromlanak; hanem az új bort új tömlőkbe kell tölteni.</verse>
				<verse number="23">És történt ismét, hogy midőn az Úr szombatnapon a vetéseken átment, tanítványai is elindultak és kalászokat szaggattak.</verse>
				<verse number="24">A farizeusok pedig mondák neki: íme, miért teszik azt szombaton, amit nem szabad?</verse>
				<verse number="25">És monda nekik: Sohasem olvastátok-e mit cselekedett Dávid, mikor szükségben volt és éhezett mind ő, mind akik vele voltak?</verse>
				<verse number="26">Hogyan ment be az Isten házába Abiatár főpap idejében, és megette a kitett kenyereket, amelyeket nem volt szabad másoknak megenni, hanem csak a papoknak, és azoknak is adott belőlük, akik vele voltak?</verse>
				<verse number="27">És monda nekik: A szombat rendeltetett az emberért, és nem az ember a szombatért,</verse>
				<verse number="28">Ennélfogva az Emberfia a szombatnak is ura.</verse>
			</chapter>
			<chapter number="3">
				<verse number="1">És ismét bement a zsinagógába, és volt ott egy elszáradt kezű ember.</verse>
				<verse number="2">És szemmel kisérték őt, vajjon gyógyít-e szombaton, hogy vádolhassák őt.</verse>
				<verse number="3">És monda az elszáradt kezű embernek: Állja középre!</verse>
				<verse number="4">És monda nekik: Szabad-e szombaton jól vagy gonoszul cselekedni, életet menteni vagy elpusztítani? Azok pedig hallgattak.</verse>
				<verse number="5">És haragosan végignézvén őket, elszomorodva szivök vakságán, monda az embernek: Nyújtsd ki kezedet! És kinyújtotta és meggyógyult neki a keze.</verse>
				<verse number="6">Kimenvén pedig a farizeusok, azonnal tanácsot tartottak ellene a herodiánusokkal, hogy mi módon veszthetnék el őt.</verse>
				<verse number="7">Jézus pedig visszavonult tanítványaival a tenger mellé; és nagy sereg követte őt Galileából és Júdeából,</verse>
				<verse number="8">és Jeruzsálemből és Idumeából, és a Jordánon túlról, valamint Tirus és Sidon környékéről is nagy sokaság jött hozzá, miután hallották, miket cselekedett.</verse>
				<verse number="9">És meghagyta tanítványainak, hogy egy hajócska legyen készen az ő számára a sereg miatt, hogy ne szorongassák őt.</verse>
				<verse number="10">Mert sokakat meggyógyított, úgy hogy akiknek valami bajuk volt, mind megrohanták, hogy őt érinthessék.</verse>
				<verse number="11">És a tisztátalan lelkek (től megszállottak) amint meglátták őt, leborultak előtte és kiáltották mondván:</verse>
				<verse number="12">Te vagy az Isten Fia! És keményen korholta őket, hogy el ne árulják őt.</verse>
				<verse number="13">És fölment a hegyre, és magához hívta akiket ő maga akart, és hozzá mentek.</verse>
				<verse number="14">És elrendelte, hogy tizenketten legyenek vele, és elküldje őket tanítani.</verse>
				<verse number="15">És hatalmat adott nekik betegségek gyógyítására és ördögök kiűzésére.</verse>
				<verse number="16">És Simonnak Péter-nevet adott;</verse>
				<verse number="17">és kiválasztotta Jakabot, Zebedeus fiát, és Jánost, Jakabnak testvérét, és Boanergesnek, vagyis mennydörgés fiainak nevezte őket;</verse>
				<verse number="18">és Andrást, és Fülöpöt, és Bertalant, és Mátét, és Tamást, és Jakabot, Alfeus fiát, és Taddeust, és a kánai Simont,</verse>
				<verse number="19">és karioti Júdást, ki el is árulta őt.</verse>
				<verse number="20">És amint hazamentek, ismét egybegyűlt a sereg, úgy hogy még kenyeret sem ehettek.</verse>
				<verse number="21">És mikor ezt övéi meghallották, kimentek, hogy elfogják őt, mert azt mondották: hogy magán kívül van.</verse>
				<verse number="22">És az írástudók, kik Jeruzsálemből jöttek le, azt mondották, hogy Beelzebubja van, és hogy az ördögök fejedelme által űzi ki az ördögöket.</verse>
				<verse number="23">És magához hivat őket és hasonlatokban monda nekik: Hogyan űzhet ki sátán sátánt?</verse>
				<verse number="24">És ha valamely ország önmagában meghasonlik, az az ország nem állhat főn.</verse>
				<verse number="25">És ha valamely ház önmagában meghasonlik, az a ház nem állhat meg.</verse>
				<verse number="26">És ha a sátán önmaga ellen támad, meghasonlott és nem állhat meg, hanem vége lesz.</verse>
				<verse number="27">Senki sem törhet be az erősnek házába és rabolhatja el edényeit hacsak előbb az erőst meg nem kötözi, csak azután rabolhatja ki házát.</verse>
				<verse number="28">Bizony mondom nektek, hogy megbocsáttatik az emberek fiainak minden bűn és káromlás, mellyel káromkodnak;</verse>
				<verse number="29">de aki a Szentlélek ellen káromkodik, nem nyer bocsánatot örökké, hanem örökös vétek fogja terhelni.</verse>
				<verse number="30">Mert azt mondották: Tisztátalan lélek van benne.</verse>
				<verse number="31">És eljöttek anyja és atyjafiai, és megállva kívül, beküldőitek hozzá, és hivatták őt.</verse>
				<verse number="32">És a sereg körülötte ült, és mondák neki: íme anyád és atyádfiai odakünn keresnek téged.</verse>
				<verse number="33">És felelé nekik és monda: Ki az én anyám és atyámfiai?</verse>
				<verse number="34">És körültekintvén azokon, kik körülötte ültek, monda: íme az én anyám és atyámfiai!</verse>
				<verse number="35">Mert aki megteszi Isten akaratát, az nekem testvérem és nővérem és anyám.</verse>
			</chapter>
			<chapter number="4">
				<verse number="1">És ismét tanítani kezdett a tenger mellett, és nagy sereg gyülekezett hozzá, úgy hogy egy hajóba szállva, leült a tengeren, az egész sereg pedig a tenger mellett a parton állott.</verse>
				<verse number="2">És sok mindenre tanította őket példabeszédekben, és monda nekik tanítása közben:</verse>
				<verse number="3">Halljátok! íme, a magvető kiment vetni.</verse>
				<verse number="4">És amint vetett, némely (mag) az útfélre esett, s jöttek az égi madarak és megették.</verse>
				<verse number="5">Némely pedig köves helyre esett, ahol nem sok talaja volt, és mindjárt kikelt, mert nem volt mélyen a földben;</verse>
				<verse number="6">és mikor a nap feljött, elperzselődött, s mivel nem volt gyökere, kiszáradt.</verse>
				<verse number="7">És másik a tövisek közé esett, és felnövekedvén a tövisek, elfojtották, és nem hozott termést.</verse>
				<verse number="8">Némelyik pedig jó földbe esett és növekedő s szaporodó termést hozott és részben harmincával, részben hatvanával, részben százával fizetett.</verse>
				<verse number="9">És monda: Akinek fülei vannak a hallásra, hallja meg.</verse>
				<verse number="10">És mikor egyedül volt, a vele levő tizenkettő megkérdezte őt a példabeszéd (értelme) iránt.</verse>
				<verse number="11">És monda nekik: Nektek megadatott az Isten országának titkát ismerni; azoknak pedig, kik kívül vannak, minden példabeszédekben adatik elő,</verse>
				<verse number="12">hogy nézvén nézzenek és ne lássanak; és hallgatván halljanak és ne értsenek, hogy valaha meg ne térjenek és bűneik meg ne bocsáttassanak nekik.</verse>
				<verse number="13">És monda nekik: Nem értitek e példabeszédet? Hát hogyan értetek majd meg minden példabeszédet?</verse>
				<verse number="14">A magvető az igét veti.</verse>
				<verse number="15">Az útfélre esők pedig azok, akiknél az igét elhintik, és amint meghallgatták, rögtön jön a sátán és elviszi az igét melyet szívükbe hintettek.</verse>
				<verse number="16">És a sziklás helyre esettek hasonlóképen azok, kik mihelyt az igét hallják, azonnal örömmel fogadják,</verse>
				<verse number="17">de mivel az bennök meg nem gyökerezett, állhatatlanok; ha azután szorongatás és üldözés támad az ige miatt, azonnal megbotránkoznak.</verse>
				<verse number="18">És vannak mások, kik a tövisek közé esnek; ezek azok, kik az igét meghallgatják,</verse>
				<verse number="19">de a világi gondok, a gazdagság csalárdsága és egyebekre irányuló vágyak belopózván (szivökbe) elfojtják az igét és terméketlenné válik.</verse>
				<verse number="20">A jó földbe vetettek pedig azok, kik az igét hallják és befogadják, és gyümölcsöt hoznak, egyik harmincszorosát, másik hatvanszorosat, a harmadik százszorosát.</verse>
				<verse number="21">És monda nekik: Vajjon arravaló-e a mécs, hogy a véka alá tegyék, vagy az ágy alá? Nemde arra, hogy a tartóra tegyék?</verse>
				<verse number="22">Mert nincs semmi elrejtve, mi ki ne tudódnék és semmi sem történik titkon, hanem hogy nyilvánosságra jusson.</verse>
				<verse number="23">Akinek fülei vannak a hallásra, hallja meg!</verse>
				<verse number="24">És monda nekik: Vigyázzatok rá, hogy mit hallotok. Amilyen mértékkel mértek, olyannal mérnek vissza nektek, és még rá is adnak nektek.</verse>
				<verse number="25">Mert akinek van, annak adnak; akinek pedig nincs, azt is elveszik tőle, amije van.</verse>
				<verse number="26">És monda: Úgy van az Isten országa, mint mikor valamely ember magot vet a földbe,</verse>
				<verse number="27">és alszik és fölkel éjjel és nappal, és (a mag) kicsirázik és felnövekedik, anélkül hogy ő tudná.</verse>
				<verse number="28">Mert a föld magától terem, először füvet, azután kalászt, azután teljes gabonát a kalászban.</verse>
				<verse number="29">És mikor a termést meghozta, azonnal rábocsátja a sarlót, mert itt az aratás.</verse>
				<verse number="30">És monda: Mihez hasonlítsuk az Isten országát? vagy miféle példabeszéddel magyarázzuk?</verse>
				<verse number="31">Olyan, mint a mustármag, melyet mikor a földbe vetnek, kisebb minden magnál a földön,</verse>
				<verse number="32">de miután elvetették, felnő és nagyobb lesz minden kerti véleménynél, és nagy ágakat hajt, úgy hogy árnyéka alatt az égi madarak lakhatnak.</verse>
				<verse number="33">És sok efféle példabeszédben hirdette nekik az igét, amint azt hallgatni képesek voltak.</verse>
				<verse number="34">De példabeszéd nélkül nem szólt hozzájok. Tanítványainak azonban külön megmagyarázott mindent.</verse>
				<verse number="35">És monda nekik ama napon, mikor bealkonyodott: Keljünk át a túlsó partra!</verse>
				<verse number="36">És elbocsátván a sereget, magokkal vitték őt, úgy amint a hajóban volt; és más hajók is voltak vele.</verse>
				<verse number="37">És nagy szélvész támadt, és a hullámokat a hajóba verte, úgy hogy a hajó megtelt.</verse>
				<verse number="38">Ő pedig a hajó hátuljában aludt egy vánkoson. Fölkeltették tehát őt és mondák neki: Mester, nem gondolsz-e vele, hogy elveszünk?</verse>
				<verse number="39">És fölkelve, korholta a szelet és monda a tengernek: Hallgass, némulj el! És a szél megszűnt, és nagy csendesség lőn.</verse>
				<verse number="40">És monda nekik: Miért vagytok félénkek? Még most sincs hitetek?</verse>
				<verse number="41">És igen féltek és mondák egymásnak: Vajjon ki lehet ez, hogy még a szél és a tenger is engedelmeskednek neki?</verse>
			</chapter>
			<chapter number="5">
				<verse number="1">És átmentek a tenger túlsó partjára, Geraza vidékére.</verse>
				<verse number="2">És amint kiszállt a hajóból, nyomban egy tisztátalan lélektől megszállott ember jött feléje a sírboltokból,</verse>
				<verse number="3">kinek lakhelye a sírboltokban volt és senki sem tudta őt, még lánccal sem megkötözni.</verse>
				<verse number="4">Mert sokszor megkötözték bilincsekkel és lánccal, de a láncokat eltépte, a bilincseket összetörte, és. senki sem tudta őt megfékezni.</verse>
				<verse number="5">És éjjel-nappal, mindig a sírboltokban és a hegyek közt tartózkodott, kiáltozván és kövekkel marcangolván magát.</verse>
				<verse number="6">Amint pedig Jézust távolról meglátta, odafutott és leborult előtte.</verse>
				<verse number="7">És nagy szóval kiáltva monda: Mi közünk egymáshoz Jézus, a magasságbeli Istennek Fia? Az Istenre kérlek, ne gyötörj engem!</verse>
				<verse number="8">Mert azt mondotta neki: Menj ki, tisztátalan lélek ez emberből!</verse>
				<verse number="9">És kérdé őt: Mi a neved? És monda neki: Légió az én nevem, mert sokan vagyunk.</verse>
				<verse number="10">És sokat könyörgött neki, hogy ne űzze ki a tartományból.</verse>
				<verse number="11">Volt pedig ott a hegy körül nagy legelésző sertésnyáj.</verse>
				<verse number="12">És kérték őt a lelkek mondván: Küldj bennünket a sertésekbe, hogy beléjök menjünk.</verse>
				<verse number="13">És Jézus azonnal megengedte nekik. És kimenvén a tisztátalan lelkek, megszállottak a sertéseket, és a mintegy kétezer darabból álló nyáj hanyatt-homlok rohant a tengerbe és belefulladt.</verse>
				<verse number="14">Akik pedig azokat legeltették, elfutottak és hírül vitték a városba és tanyákra. És kimentek, hogy lássák, mi történt.</verse>
				<verse number="15">És Jézushoz jöttek és látták hogy az, kit az Ördög gyötört, felöltözötten és ép ésszel ül, és megfélemlettek.</verse>
				<verse number="16">És akik látták, elbeszélték nekik, mi történt az ördögtől megszállottal és a sertésekkel.</verse>
				<verse number="17">És kérték őt, hogy távozzék el határukból.</verse>
				<verse number="18">És mikor a hajóra szállt, kérte őt az ördögtől gyötört, hogy vele lehessen.</verse>
				<verse number="19">De nem engedte meg, hanem azt mondotta neki: Eredj haza tieidhez és mondd el nekik, mily nagy dolgot cselekedett az Úr veled, és miként könyörült rajtad.</verse>
				<verse number="20">És elment és hirdette a Dekápoliszban, mily nagy dolgot cselekedett vele Jézus. És mindenki csodálkozott.</verse>
				<verse number="21">És mikor Jézus ismét átkelt hajón a tengeren, nagy sereg gyűlt egybe köréje, és a tengerparton volt.</verse>
				<verse number="22">És megjelent a zsinagóga elöljárói közül egy Jairus nevű, és amint meglátta őt, leborult lábaihoz,</verse>
				<verse number="23">és igen könyörgött neki, mondván: Az én leányom halálán van, jöjj el, tedd rá kezedet, hogy meggyógyuljon és éljen!</verse>
				<verse number="24">És elment vele, és követte őt nagy sereg, és szorongatták őt.</verse>
				<verse number="25">És egy asszony, ki tizenkét év óta vérfolyásban volt,</verse>
				<verse number="26">és sok orvostól sokat szenvedett, s minden vagyonát elköltötte, mégsem használt semmit, sőt inkább rosszabbul lett, -</verse>
				<verse number="27">amint Jézusról hallott, a sereg között hátulról hozzáment és megérintette ruháját.</verse>
				<verse number="28">Mert azt mondotta: Ha csak ruházatát érinthetem is, meggyógyulok.</verse>
				<verse number="29">És vérfolyása azonnal elállt, és érezte testében, hogy meggyógyult a nyavalyától.</verse>
				<verse number="30">És Jézus nyomban észrevevén a belőle kiáradt erőt, a sereghez fordulva monda: Ki érintette ruháimat?</verse>
				<verse number="31">És mondák neki tanítványai: Látod hogy szorongat a sereg, és azt mondod: Ki érintett engem?</verse>
				<verse number="32">s körülnézett, hogy meg lássa azt, aki ezt cselekedte.</verse>
				<verse number="33">Az asszony pedig, tudván, hogy mi történt rajta, félve és reszketve jött és leborult előtte és megvallott neki mindent igazán.</verse>
				<verse number="34">Ő pedig monda neki: Leányom, a te hited meggyógyított téged. Menj békével és légy menti nyavalyádtól.</verse>
				<verse number="35">Mialatt még szólott, jöttek a zsinagóga főnökétől, mondván: Leányod meghalt, minek fárasztód tovább a Mestert?</verse>
				<verse number="36">Jézus pedig amint a beszédet hallotta, monda a zsinagóga főnökének: Ne félj, csak higyj!</verse>
				<verse number="37">És nem engedte meg senkinek, hogy kövesse, hanem csak Péternek, Jakabnak és Jánosnak, Jakab testvérének.</verse>
				<verse number="38">És elérkeztek a zsinagóga főnökének házához, és látta a nagy tolongást, és a siránkozókat és jajveszékelőket.</verse>
				<verse number="39">És bemenve, monda nekik: Mit zajongtok és sírtok? A leány nem halt meg, hanem alszik.</verse>
				<verse number="40">És kinevették őt. Ő pedig, kiutasított mindenkit, magához vette a leányzó atyját és anyját, és akik vele voltak, és bement oda, ahol a leány feküdt.</verse>
				<verse number="41">És megfogva a leány kezét, monda neki: Talitha kumi! - mi annyit tesz: Leányzó! (mondom neked) kelj fel!</verse>
				<verse number="42">És a leányzó rögtön fölkelt és járt: Volt pedig tizenkét esztendős. És csodálkoztak fölötte nagyon.</verse>
				<verse number="43">És szigorúan meghagyta nekik, hogy ezt senki meg ne tudja; és enni adatott neki.</verse>
			</chapter>
			<chapter number="6">
				<verse number="1">És eltávozva onnét, elment hazájába, és tanítványai követték őt.</verse>
				<verse number="2">És midőn a szombatnap elérkezett, a zsinagógában tanított. És sokan, akik hallották, csodálkoztak az ő tanításán, mondván: Honnan vette ez mindezt? És miféle bölcseség ez, mely neki adatott? És ezek a csodák, melyek kezei által történnek?</verse>
				<verse number="3">Nem ez-e az ács? Máriának fia, Jakabnak és Józsefnek, Júdásnak és Simonnak testvére? Nem itt nálunk vannak-e az ő nővérei is? És megütköztek rajta.</verse>
				<verse number="4">És monda nekik Jézus: A prófétának csak hazájában, házában és rokonságában nincs becsülete.</verse>
				<verse number="5">És nem művelhetett ott semmi csodát, hanem csak néhány beteget gyógyított meg, rajok téve kezeit.</verse>
				<verse number="6">És csodálkozott hitetlenségökön és tanítva bejárta a helységeket köröskörül.</verse>
				<verse number="7">És magához hívta a tizenkettőt, és szétküldötte őket kettenkint, és hatalmat adott nekik a tisztátalan lelkek fölött.</verse>
				<verse number="8">És meghagyta nekik, hogy semmit se vigyenek magokkal az útra, hanem csak egy botot, se tarisznyát, se kenyeret, se pénzt az övükben,</verse>
				<verse number="9">hanem sarukat húzzanak, és ne vegyenek magukra két köntöst.</verse>
				<verse number="10">És monda nekik: Akárhol bementek valamely házba, maradjatok ott, míg tovább nem mentek.</verse>
				<verse number="11">És bárhol be nem fogadnak, és meg nem hallgatnak titeket, eltávozva onnan, verjétek le a port lábaitokról, bizonyságul ellenök.</verse>
				<verse number="12">És szétmenve hirdették, hogy tartsanak bűnbánatot.</verse>
				<verse number="13">És sok ördögöt űztek ki, és sok beteget megkentek olajjal és meggyógyítottak.</verse>
				<verse number="14">És hallott róla Heródes (mert ismeretes lett az ő neve), és monda: Keresztelő János feltámadott halottaiból, és azért működnek benne a csodaerők.</verse>
				<verse number="15">Mások pedig azt mondották, hogy Illés; mások ellenben, hogy próféta ő, mint a próféták egyike.</verse>
				<verse number="16">Mit hallván Heródes, monda: János, akit én lefejeztettem, feltámadott halottaiból.</verse>
				<verse number="17">Ugyanez a Heródes tudniillik elküldött és elfogatta Jánost, és a börtönben bilincsekbe verette Heródiás, az ő testvérének, Fülöpnek felesége miatt, mert feleségül vette őt.</verse>
				<verse number="18">János ugyanis azt mondotta Heródesnek: Nem szabad elvenned testvéred.feleségét.</verse>
				<verse number="19">Heródiás azonban élete ellen tört, és meg akarta őt ölni, de nem tehette meg;</verse>
				<verse number="20">mert Heródes félt Jánostól, tudván hogy igaz és szent férfiú. És vigyázott rá, és rája hallgatva, sokat megtett, és szívesen hallgatta őt.</verse>
				<verse number="21">De midőn alkalmas nap kínálkozott, Heródes születésnapi lakomát adott Galilea előkelőinek, hadvezéreinek és főembereinek.</verse>
				<verse number="22">Ekkor ugyanezen Heródiás leánya bement és táncolt, és megtetszett Heródesnek és a vele együtt letelepülteknek; s monda a király a leánynak: Kérj tőlem amit akarsz, és megadom neked.</verse>
				<verse number="23">És megesküdött neki: Kérj bármit, megadom neked, ha mindjárt országomnak felét is.</verse>
				<verse number="24">Az pedig kiment és monda anyjának: Mit kérjek? Mire ez felelé: Keresztelő János fejét.</verse>
				<verse number="25">És mindjárt sietve bement a királyhoz és előadta kérését mondván: Akarom, hogy add ide nekem azonnal egy tálban Keresztelő János fejét.</verse>
				<verse number="26">És elszomorodott a király; de az eskü és a vele együtt letelepültek miatt nem akarta neki kedvét szegni,</verse>
				<verse number="27">hanem elküldött egy hóhért, és megparancsolta, hogy hozza el (János) fejét egy tálban.</verse>
				<verse number="28">És az lefejezte őt a börtönben, és elhozta fejét egy tálban, és átadta a leánynak, a leány pedig anyjának.</verse>
				<verse number="29">Amint ezt tanítványai meghallották, jöttek és elvitték testét és eltemették.</verse>
				<verse number="30">Az apostolok pedig egybegyűltek Jézushoz és elbeszéltek néki mindent, amit cselekedtek és tanítottak.</verse>
				<verse number="31">És monda nekik: Jertek félre egy magányos helyre és nyugodjatok ki magatokat egy kevéssé! Mert sokan voltak a jövők menők, és enni sem volt idejök.</verse>
				<verse number="32">És hajóra ülve félrevonultak egy magányos helyre.</verse>
				<verse number="33">De sokan meglátták őket és megtudták hogy elmennek, mire az összes városokból összefutottak oda gyalog és megelőzték őket.</verse>
				<verse number="34">S midőn Jézus kiszállott, látta a nagy sereget, és megesett rajtok a szíve, mert olyanok voltak, mint a pásztor nélküli juhok, és kezdé őket sok mindenre tanítgatni.</verse>
				<verse number="35">Mivel pedig az idő már későre járt, hozzá mentek tanítványai, mondván: Ez a hely puszta, és az idő eljárt.</verse>
				<verse number="36">Bocsásd el őket, hogy elmenve a közelfekvő falvakba és majorokba, élelmiszereket vegyenek magoknak.</verse>
				<verse number="37">És felelvén, monda nekik: Adjatok nekik ti enniök! És mondák neki: Talán elmenjünk és vegyünk kétszáz dénáron kenyeret és adjunk nekik enniök?</verse>
				<verse number="38">És monda nekik: Hány kenyeretek van? Menjetek és nézzétek meg! És miután megtudták, mondák: Öt, és két halunk.</verse>
				<verse number="39">És megparancsolta nekik, hogy telepítsék le valamennyit csoportonkint a zöld fűre.</verse>
				<verse number="40">És letelepedtek csoportokban százanként és ötvenenként.</verse>
				<verse number="41">És vevé az öt kenyeret és két halat, föltekintett az égre, megáldotta és megtörte a kenyereket, és odaadta tanítványainak, hogy tegyék eléjök; és a két halat is elosztotta valamennyiök között.</verse>
				<verse number="42">És mindnyájan ettek és jóllaktak.</verse>
				<verse number="43">És a fönmaradt morzsalékokból és a halakból tizenkét tele kosárral szedtek össze.</verse>
				<verse number="44">Voltak pedig akik ettek, ötezren férfiak.</verse>
				<verse number="45">És azonnal késztette tanítványait hogy hajóra üljenek és előtte átmenjenek a túlsó partra, Betszaidába, mialatt ő a népet elbocsátja.</verse>
				<verse number="46">És miután elbocsátotta őket, felment a hegyre imádkozni.</verse>
				<verse number="47">És mikor beesteledett, a hajó a tenger közepén volt, ő pedig egyedül a parton.</verse>
				<verse number="48">És midőn látta hogy küszködnek az evezésben, mivel ellenkező szél fújt, - az éjnek negyedik őrváltása felé hozzájok ment a tengeren járva, és el akart mellettök menni.</verse>
				<verse number="49">Azok pedig midőn látták, hogy a tengeren jár, kísértetnek hitték és fölkiáltottak;</verse>
				<verse number="50">mert mindnyájan látták őt és megzavarodtak. De ő azonnal megszólította őket és monda nekik: Bátrak legyetek, én vagyok, ne féljetek!</verse>
				<verse number="51">És beszállt hozzájok a hajóba, és megszűnt a szél. És annál inkább álmélkodtak magokban,</verse>
				<verse number="52">mivel nem értették a kenyerekkel történt dolgot; mert szivök kemény volt.</verse>
				<verse number="53">És mikor áthajóztak á tengeren, Genezáret földére értek és kikötöttek.</verse>
				<verse number="54">És amint kiszálltak a hajóból, mindjárt ráismertek,</verse>
				<verse number="55">befutották (a hírvivők) az egész környéket, és kezdek a betegeket ágyakban körülhordozni, ahol hallották, hogy van.</verse>
				<verse number="56">És akárhova bement a falvakba, majorokba, vagy Városokba, a betegeket kitették az utcákra és kérték őt, hogy legalább ruhájának szegélyét érinthessék; és ahányan csak érintették, meggyógyultak.</verse>
			</chapter>
			<chapter number="7">
				<verse number="1">És köréje gyűltek a farizeusok és némelyek az írástudók közül, kik Jeruzsálemből jöttek.</verse>
				<verse number="2">S midőn látták, hogy tanítványai közül némelyek közönséges, azaz mosatlan kezekkel esznek kenyeret, szemrehányásokat tettek neki.</verse>
				<verse number="3">Mert a farizeusok és az összes zsidók nem esznek anélkül, hogy kezeiket többször meg ne mosnák, megtartva a régiek hagyományát.</verse>
				<verse number="4">És a piacról jövet sem esznek, míg meg nem mosakodtak; és sok egyéb van, mit a hagyomány szerint meg kell tartaniok (úgymint): a poharak és korsók, a rézedények és ágyak mosásai.</verse>
				<verse number="5">És kérdezték őt a farizeusok és írástudók: Miért nem élnek tanítványaid a régiek hagyományai szerint, hanem közönséges kezekkel esznek kenyeret?</verse>
				<verse number="6">Ő pedig felelé, és monda nekik: Jól jövendölt Izaiás rólatok, képmutatókról, amint írva van: E nép ajkaival tisztel engem, szíve pedig távol van tőlem.</verse>
				<verse number="7">Pedig hiába tisztelnek engem, ha emberi tanokat és parancsokat tanítanak.</verse>
				<verse number="8">Mert elhagyva az Isten parancsolatját, megtartjátok íz emberek hagyományát: a korsók és poharak mosogatását, és sok egyéb ezekhez hasonlót cselekesztek.</verse>
				<verse number="9">És monda nekik: Ugyancsak feloldjátok Isten parancsolatát, hogy a ti hagyományotokat megtartsátok.</verse>
				<verse number="10">Mert Mózes azt mondotta: Tiszteljed atyádat és anyádat! És: Aki atyját, vagy anyját átkozza, halállal haljon meg!</verse>
				<verse number="11">Ti pedig azt mondjátok: Aki atyjának vagy anyjának azt mondja: A Korbán (azaz ajándék), bárminőt is adok, javadra szolgál;</verse>
				<verse number="12">és nem engeditek, hogy többet is tegyen atyjáért vagy anyjáért,</verse>
				<verse number="13">és feloldjátok Isten igéjét a ti hagyománytok, által, melyet taníttok, és sok ilyest cselekesztek.</verse>
				<verse number="14">És magához hívta ismét a népet és monda nekik: Halljatok engem mindnyájan és értsetek meg!</verse>
				<verse number="15">Nincs semmi az emberen kívül, ami ha beléje megy, képes volna őt megfertőztetni, hanem ami az emberből kijön, az az, ami az embert megfertőzted.</verse>
				<verse number="16">Ha valakinek fülei vannak a hallásra, hallja meg!</verse>
				<verse number="17">És midőn a seregtől (elválva) bement egy házba, megkérdezték őt tanítványai a példabeszéd felől.</verse>
				<verse number="18">És monda nekik: Tehát még ti is oly tudatlanok vagytok? Nem látjátok be, hogy mindaz, ami kívülről jut az emberbe, nem fertőztetheti meg őt:</verse>
				<verse number="19">mert nem megy be a szívébe, hanem a gyomrába kerül és félre takarodik, kitisztítván minden étket?</verse>
				<verse number="20">Monda továbbá, hogy ami az emberből kijő, az fertőzted meg az embert.</verse>
				<verse number="21">Mert belülről, az emberek szívéből származnak a gonosz gondolatok, házasságtörések, paráznaságok, gyilkosságok,</verse>
				<verse number="22">lopások, fösvénység, gonoszságok, álnokság, fenhéjázás; gonosz szem, káromlás, kevélység, balgaság.</verse>
				<verse number="23">Mindezen rosszak belülről származnak és megfertőztetik az embert.</verse>
				<verse number="24">És elindulva onnan, eltávozott Tirus és Szidon környékére. És bemenve egy házba, nem akarta, hogy valaki megtudja, de nem maradhatott titokban.</verse>
				<verse number="25">Mert egy asszony, kinek leányában tisztátalan lélek lakott, mihelyt hallott róla, bement és lábaihoz borult.</verse>
				<verse number="26">Az asszony pedig pogány volt, szir-föniciai eredetű. És kérte őt, hogy űzze ki leányából az ördögöt.</verse>
				<verse number="27">Ki monda neki: Hadd lakjanak jól előbb a gyermekek; mert nem helyes a fiak kenyerét elvenni és az ebeknek dobni.</verse>
				<verse number="28">Amaz azonban felelé és monda neki: Igen, Uram, az ebecskék is esznek az asztal alatt a gyermekek morzsalékaiból.</verse>
				<verse number="29">És monda neki: Ezért a beszédedért, eredj! kiment az ördög leányodból.</verse>
				<verse number="30">És mikor hazament, a leányzót az ágyon fekve találta, és látta hogy az ördög kiment.</verse>
				<verse number="31">És ismét kiindulva Tirus határaiból, Szidonon át a galileai tengerhez ment a Decapolis határai közé.</verse>
				<verse number="32">És hoztak eléje egy siketnémát, és kérték őt, hogy tegye reá kezét.</verse>
				<verse number="33">És félrevezetve őt a seregtől, füleibe bocsátotta ujjait, köpött és megérintette nyelvét.</verse>
				<verse number="34">S föltekintve az égre, felsóhajtott és monda neki: Effeta, azaz nyíljál meg!</verse>
				<verse number="35">És azonnal megnyíltak fülei és megoldódott nyelvének köteléke és helyesen beszélt.</verse>
				<verse number="36">És meghagyta nekik, hogy senkinek meg ne mondják. De mennél inkább tiltotta nekik, annál inkább hirdették.</verse>
				<verse number="37">És annál inkább csodálkoztak, mondván: Mindent jól cselekedett; a siketeket hallókká tette, és a némákat szólókká.</verse>
			</chapter>
			<chapter number="8">
				<verse number="1">Ama napokban, midőn ismét sok nép volt együtt! és nem volt mit enniök, egybehívta a tanítványokat! és monda nekik:</verse>
				<verse number="2">Szánom a sereget, hogy már harmadnapja kitartanak mellettem, és nincs mit enniük!</verse>
				<verse number="3">És ha étlen bocsátom őket haza, kimerülnek az úton, mert némelyek közölök messziről jöttek.</verse>
				<verse number="4">S felelték neki tanítványai: Honnét elégítheti ki ezeket valaki itt a pusztában?</verse>
				<verse number="5">És kérdé őket: Hány kenyeretek van? Mondották: Hét.</verse>
				<verse number="6">És meg parancsolta a seregnek, hogy telepedjék le a földre. És vevén a hét kenyeret, hálát adott, megtörte és; odaadta tanítványainak, hogy tegyék eléjök, és eléje tették a népnek.</verse>
				<verse number="7">És volt kevés halacskájok, ezeket is megáldotta és eléjök tetette.</verse>
				<verse number="8">És ettek és jóllaktak, és ami megmaradt a hulladékokból felszedték, hét kosárral.</verse>
				<verse number="9">Voltak pedig akik ettek, mintegy négy ezeren. És elbocsátotta őket.</verse>
				<verse number="10">És nyomban hajóra szállva tanítványaival, Dalmanuta tájára érkezett.</verse>
				<verse number="11">És a farizeusok kimentek és kezdtek vele vitatkozni, jelt kívánva tőle az égből kísértésképen.</verse>
				<verse number="12">És lélekben felsóhajtva így szólt: Minek kér jelt e nemzedék? Bizony mondom nektek: Nem kap jelet e nemzedék.</verse>
				<verse number="13">És otthagyva őket, ismét hajóra szállt és átkelt a túlsó partra.</verse>
				<verse number="14">És elfelejtettek kenyeret vinni magokkal, s egy kenyérnél több nem volt velők a hajóban.</verse>
				<verse number="15">És parancsolta nekik mondván: Vigyázzatok és őrizkedjetek a farizeusok kovászától és Heródes kovászától.</verse>
				<verse number="16">És töprenkedtek magok közt, mondván: Nincs kenyerünk!</verse>
				<verse number="17">Amint ezt Jézus észrevette, monda nekik: Mit töritek fejeteket azon, hogy kenyeretek nincsen? Még most sincs felfogástok, sem belátástok? Még mindig el van vakulva a szívetek?</verse>
				<verse number="18">Szemeitek vannak és nem láttok? S füleitek és nem hallotok? S nem emlékeztek-e vissza,</verse>
				<verse number="19">mikor az öt kenyeret az ötezernek tördeltem, hány tele kosár hulladékot szedtetek fel? Mondják neki: Tizenkettőt.</verse>
				<verse number="20">És mikor a hét kenyeret a négyezernek: Hány kosár hulladékot vittetek el? S mondják neki: Hetet.</verse>
				<verse number="21">És monda nekik: Hogy van tehát, hogy mégsem értetek (meg engem)?</verse>
				<verse number="22">És amint Betszaidába értek, egy vakot vezettek eléje és kérték őt, hogy érintse meg.</verse>
				<verse number="23">És meg fogva a vaknak kezét, kivezette őt a falun kívül, és szemeire köpött és kezeit reá téve kérdezte őt, lát-e valamit?</verse>
				<verse number="24">És az föltekintett és monda: Látom az embereket járni, mint a fákat.</verse>
				<verse number="25">Azután ismét rátette kezeit szemeire, és kezdett látni, és helyreállt úgy, hogy tisztán látott mindent.</verse>
				<verse number="26">És hazaküldötte őt mondván: Eredj haza, és ha a faluba bemégy, senkinek meg ne mond.</verse>
				<verse number="27">És elindult Jézus és az ő tanítványai a Fülöp-Cezarea körül fekvő falvakba. S útközben kérdezte tanítványait mondván nekik: Kinek mondanak engem az emberek?</verse>
				<verse number="28">Felelték neki mondván: Keresztelő Jánosnak; mások Illésnek, mások pedig egynek a próféták közül.</verse>
				<verse number="29">Akkor monda nekik: Hát ti kinek mondotok engem? Felelvén Péter, monda neki: Te vagy a Krisztus.</verse>
				<verse number="30">És szigorúan meghagyta nekik, hogy ezt róla senkinek ne mondják.</verse>
				<verse number="31">És tanítgatta őket, hogy az Emberfiának sokat kell szenvednie, a vénektől, főpapoktól és Írástudóktól megvettetnie, megöletnie és harmadnap múlva feltámadnia.</verse>
				<verse number="32">És nyíltan szólott. Ekkor Péter félreszólította őt, és szemrehányást tett neki.</verse>
				<verse number="33">De ő megfordulva és tanít ványaira tekintve, megdorgálta Pétert mondván: Takarodj hátra, Sátán! mert nem érted ami az Istené, hanem ami az embereké,</verse>
				<verse number="34">És egybehívta a népet tanítványaival együtt, és monda nekik: Ha valaki engem követni akar, tagadja meg önmagát, vegye föl keresztjét és kövessen engem!</verse>
				<verse number="35">Mert aki életét meg akarja menteni, elveszti azt; aki pedig életét elveszti énérettem s az evangéliumért, megmenti azt.</verse>
				<verse number="36">Mert mit használ az embernek, az egész világot megnyeri is, de lelkének kárát vallja?</verse>
				<verse number="37">Vagy mit adhat az ember váltságul lelkéért?</verse>
				<verse number="38">Mert aki szégyell engemet és igéimet parázna és bűnös nemzedék előtt, azt az Emberfia is szégyenleni fogja, mikor majd eljő az ő Atyjának dicsőségében a szent angyalokkal.</verse>
			</chapter>
			<chapter number="9">
				<verse number="1">És hat nap múlva magához vette Jézus Pétert, Jakabot és Jánost, és felvezette őket egyedül egy magas hegyre külön, és elváltozott előttük színében.</verse>
				<verse number="2">És ruhái fényesek lettek és igen fehérek, mint aminőket kallós a földön nem képes fehéríteni.</verse>
				<verse number="3">És megjelent nekik Illés Mózessel, és beszéltek.</verse>
				<verse number="4">És monda Péter Jézusnak: Rabbi, jó lennünk: csináljunk három hajlékot, neked egyet, Mózesnek egyet, és Illésnek egyet.</verse>
				<verse number="5">Nem tudta ugyanis, hogy mit mond, mert a félelemtől meg voltak rémülve.</verse>
				<verse number="6">És felhő keletkezett, mely befogta őt, és szózat hallatszott a felhőből, mondván: Ez az én szerelmes Fiam, őt hallgassátok!</verse>
				<verse number="7">És amint rögtön körültekintettek, nem láttak magukkal többé senkit, csak Jézust egyedül.</verse>
				<verse number="8">És mialatt lejöttek hegyről, meghagyta nekik, hogy amit láttak, senkinek el ne mondják, hanem csak majd ha az Emberfia halottaiból feltámad.</verse>
				<verse number="9">És ők a dolgot megtartották maguk közt, tanakodván, mi lehet az: \Majd ha halottaiból feltámad.\</verse>
				<verse number="10">És meg kérdezték őt, mondván: Miért mondják tehát a farizeusok és írástudók, hogy előbb Illésnek kell jönnie?</verse>
				<verse number="11">Mire felelvén, monda nekik: Mikor Illés eljön, előbb helyreállít mindent, és amint az Emberfiáról is írva van, hogy sokat szenved és megvetik.</verse>
				<verse number="12">De mondom nektek: Illés el is jött, (és azt tették vele amit akartak,) amint írva van róla.</verse>
				<verse number="13">És amint tanítványaihoz jött, nagy seregei látott körülöttük, és írástudókat, kik vitatkoztak velök.</verse>
				<verse number="14">És az egész nép, mihelyt Jézust meglátta, csodálkozott, és eléje futva, üdvözölte őt.</verse>
				<verse number="15">És kérdezte őket: Min vitatkoztok magatok között?</verse>
				<verse number="16">És feleli egy a seregből és monda: Mester, elhoztam hozzád fiamat, kiben néma lélek lakik,</verse>
				<verse number="17">mely bárhol megragadja őt, lecsapja, és habzik (a szája), fogait csikorgatja és összeaszik. És mondottam tanítványaidnak, hogy űzzék ki belőle, és nem tudták!</verse>
				<verse number="18">Ki felelvén nekik, monda: Oh hitetlen nemzedék meddig leszek még nálatok? Meddig tűrlek még titeket? Hozzátok őt ide hozzám!</verse>
				<verse number="19">És oda vitték. És amint meglátta őt, a lélek azonnal rángatni kezdte, és elterülve a földön, tajtékozva hentergett.</verse>
				<verse number="20">És kérdezte atyját: Mennyi ideje, hogy ez a baja történt? Az pedig monda: Gyermekségétől fogva</verse>
				<verse number="21">És sokszor beledobta őt tűzbe és vízbe, hogy eleméssze. De ha tehetsz valamit, légy segítségünkre, könyörülj rajtunk!</verse>
				<verse number="22">Jézus pedig mond neki: Ha hinni tudsz, a hívőnek minden lehetséges.</verse>
				<verse number="23">És a gyermek atyja rögtön felkiáltott, s könnyek között monda: Hiszek, Uram, segíts az én hitetlenségemen!</verse>
				<verse number="24">Látván pedig Jézus, hogy a nép összecsődül, ráparancsolt a tisztátalan lélekre, mondván neki: Siket és néma lélek, én parancsolom neked, menj ki belőle, és többé beléje ne menj!</verse>
				<verse number="25">És kiáltozva és erősen rángatva őt, kiment belőle, és (a gyermek) olyan lett, mint a halott, úgy hogy sokan azt mondották: Meg van halva.</verse>
				<verse number="26">Jézus pedig kezénél fogva felemelte őt, és felkelt.</verse>
				<verse number="27">És mikor betért a házba, tanítványai titkon kérdezték őt: Miért nem tudtuk mi kiűzni azt (az ördögöt)?</verse>
				<verse number="28">És monda nekik: Ez a fajta másképen ki nem űzhető, hanem csak imádsággal és böjtöléssel.</verse>
				<verse number="29">És onnan kiindulva, átvonultak Galileán, és (Jézus) nem akarta, hogy valaki tudja.</verse>
				<verse number="30">Oktatta pedig tanítványait és monda nekik: Az Emberfiát az emberek kezeibe adják, és megölik őt, és miután megölték, harmadnapon feltámad.</verse>
				<verse number="31">De azok nem értették e beszédet, és nem merték őt megkérdezni.</verse>
				<verse number="32">És elérkeztek Kafarnaumba. S mikor otthon voltak, kérdezte őket: Miről beszélgettetek az úton?</verse>
				<verse number="33">Ők azonban hallgattak, mivelhogy útközben egymás között arról vitatkoztak, melyikök nagyobb.</verse>
				<verse number="34">És leülve magához szólította a tizenkettőt, és monda nekik: Ha valaki első akar lenni, legyen valamennyi között az utolsó, és valamennyinek szolgája.</verse>
				<verse number="35">És fogott egy gyermeket, közéjök állította, megölelte őt és monda nékik:</verse>
				<verse number="36">Bárki egyet az ilyen gyermekek közül befogad az én nevemben, engem fogad be; és aki engem befogad, nem engem fogad be, hanem azt, aki engem küldött.</verse>
				<verse number="37">Felelt neki János, mondván: Mester! láttunk egy valakit a te nevedben ördögöket kiűzni, aki nem követ minket, és megtiltottuk neki.</verse>
				<verse number="38">Jézus pedig monda: Ne tiltsátok neki! Mert senki sem fog egyhamar rosszat mondani rám, aki az én nevemben csodát művelt.</verse>
				<verse number="39">Szinte lehetetlen, hogy aki az én nevemnek erejét ily módón tapasztalta, ellenségem legyen. Azt nem kell nézni, hogy ki által történik a Jó, csak megtörténjék.</verse>
				<verse number="40">Mert aki nincs ellenetek, mellettetek van.</verse>
				<verse number="41">Mert bárki nektek italul egy pohár vizet ad az én nevemben, mivel Krisztuséi vagytok bizony mondom nektek, nem veszti el jutalmát.</verse>
				<verse number="42">És bárki egyet ezen kisdedek közül, kik énbennem hisznek, megbotránkoztat, jobb volna neki, ha malomkövet tennének a nyaka köré, és a tengerbe vetnék őt.</verse>
				<verse number="43">És ha megbotránkoztat a kezed, vágd le! Jobb neked csonkán az életre bemenned, mint két kézzel a gehennába, a kiolthatatlan tűzre jutnod,</verse>
				<verse number="44">hol az ő férgök meg nem hal, és tűzök ki nem alszik.</verse>
				<verse number="45">És ha a lábad botránkoztat, vágd le! Jobb neked sántán bemenni az örök életre, mint két lábbal a kiolthatatlan tüzű gehennára vettetni,</verse>
				<verse number="46">hol az ő férgök meg nem hal, és tűzök ki nem alszik.</verse>
				<verse number="47">Hogyha pedig szemed botránkoztat, vájd ki! Jobb neked fél szemmel az Isten országába bemenni, mint két szemmel a gehenna tüzére vettetni,</verse>
				<verse number="48">hol az ő férgök meg nem hal, és tűzök ki nem alszik.</verse>
				<verse number="49">Mert mindenkit tűzzel sóznak meg, és minden áldozatot sóval sóznak meg.</verse>
				<verse number="50">Jó a só; de ha a só sótalanná vált, mivel adtok ízt neki? Legyen só bennetek, és békesség legyen közöttetek!</verse>
			</chapter>
			<chapter number="10">
				<verse number="1">És onnan kiindulva, Júdeának határaiba ment, a Jordánon túl. És újból sok nép gyülekezett hozzá és amint szokta, ismét tanította őket.</verse>
				<verse number="2">S hozzámentek a farizeusok és kérdezték őt kísértésképen: Vajjon szabad-e a férfinak feleségét elbocsátania?</verse>
				<verse number="3">Ő pedig felelé és monda nekik: Mit parancsolt nektek Mózes?</verse>
				<verse number="4">Mondák: Mózes megengedte, hogy válólevelet írjunk és elbocsássuk.</verse>
				<verse number="5">Felelé Jézus és monda nekik: A ti szívetek keménységére való tekintetből írta nektek e parancsolatot.</verse>
				<verse number="6">De a teremtés kezdetétől fogva férfinak és asszonynak teremtette őket az Isten.</verse>
				<verse number="7">Ennélfogva az ember elhagyja atyját és anyját, és feleségéhez ragaszkodik.</verse>
				<verse number="8">És ketten lesznek egy testben. Tehát már nem két testet, hanem egyet képeznek.</verse>
				<verse number="9">Amit pedig az Isten egybekötött, azt ember el ne válassza.</verse>
				<verse number="10">És tanítványai otthon ugyanerről ismét megkérdezték őt.</verse>
				<verse number="11">És monda nekik: Aki elbocsátja feleségét és mást vesz, házasságtörést követ el vele szemben.</verse>
				<verse number="12">És ha az asszony elhagyja férjét és mással lép házasságra, házasságtörést követ el.</verse>
				<verse number="13">És kisdedeket vittek hozzá, hogy érintse meg őket. A tanítványok pedig feddték az odavivőket.</verse>
				<verse number="14">Midőn Jézus meglátta őket, megneheztelt rajok és monda nekik: Hagyjátok a kisdedeket hozzám jönni, és ne tiltsátok el őket tőlem, mert ilyeneké az Isten országa!</verse>
				<verse number="15">Bizony mondom nektek: Aki az Isten országát úgy nem fogadja, mint a gyermek be nem megy abba.</verse>
				<verse number="16">És miután megölelte és rajok tette kezeit, megáldotta őket.</verse>
				<verse number="17">És amint kiment az útra, egy valaki oda futott, s térdet hajtva előtte, kérte őt: Jó Mester! mit cselekedjem, hogy az örök életet elnyerjem?</verse>
				<verse number="18">Jézus pedig monda neki: Miért mondasz engem jónak? Senki sem jó, csak az egy Isten.</verse>
				<verse number="19">Tudod a parancsolatokat: Ne paráználkodjál, ne ölj, ne lopj, hamis tanúságot ne szólj, csalárdságot ne cselekedjél, tiszteljed atyádat és anyádat.</verse>
				<verse number="20">Az pedig felelé és monda neki: Mester! mindezeket megtartottam ifjúságomtól fogva.</verse>
				<verse number="21">Jézus pedig szeretettel rátekintett és monda neki: Egy hiányzik még. Menj, add el mindenedet, amid van, és oszd ki a szegényeknek, és lesz kincsed a mennyben, és jöjj, kövess engem!</verse>
				<verse number="22">Ki e szóra elszomorodva, búsan távozott, mert sok vagyona volt.</verse>
				<verse number="23">És Jézus körültekintett és monda tanítványainak: Mily nehezen mennek be Isten országába, akiknek pénzök van!</verse>
				<verse number="24">A tanítványok pedig csodálkoztak szavain. De Jézus ismételve monda nekik: Fiacskáim! vajmi nehéz azoknak, kik a pénzben bíznak Isten országába jutniok!</verse>
				<verse number="25">Könnyebb a tevének a tű fokán átmennie, mint a gazdagnak Isten országába bejutnia.</verse>
				<verse number="26">Azok pedig még inkább csodálkoztak és mondák egymásnak: Ki fog akkor üdvözülni?</verse>
				<verse number="27">És Jézus rajok tekintett és monda: Az embereknél lehetetlen ez, de nem az Istennél. Mert Istennél minden; lehetséges.</verse>
				<verse number="28">Ekkor így szólt hozzá Péter: íme, mi mindent elhagytunk, és követtünk téged.</verse>
				<verse number="29">Mire Jézus felelé: Bizony mondom nektek: Nincs senki, aki elhagyja házát, vagy testvéreit, vagy nővéreit, vagy atyját, vagy anyját, vagy fiait, vagy szántóföldjeit énérettem és az evangéliumért,</verse>
				<verse number="30">aki százannyit ne nyerne most ez időben: házakat és testvéreket, nővéreket és anyákat, fiákat és szántóföldeket az üldöztetések közepette; a másik világon pedig az örök életet.</verse>
				<verse number="31">Sokan lesznek pedig elsőkből utolsókká, és utolsókból elsőkké.</verse>
				<verse number="32">Útban voltak pedig Jeruzsálem felé, és Jézus előttök ment, amin csodálkoztak, és félve követték őt. És ismét magához vette a tizenkettőt, és mondogatta nekik, hogy mi vár őreá.</verse>
				<verse number="33">Mert íme (úgymond), felmegyünk Jeruzsálembe, és az Emberfiát elárulják a főpapoknak, írástudóknak és véneknek, és halálra ítélik, és kiszolgáltatják őt a pogányoknak.</verse>
				<verse number="34">És kigúnyolják őt és leköpdösik, megostorozzák és megölik, és harmadnapra feltámad.</verse>
				<verse number="35">És hozzámentek Jakab és János, Zebedeus fiai, és mondák: Mester! szeretnők, hogy amit kérünk, megtedd nekünk.</verse>
				<verse number="36">Ő pedig monda nekik: Mit akartok, hogy nektek cselekedjem?</verse>
				<verse number="37">És mondák: Add meg nekünk, hogy egyikünk jobb, másikunk bal feleden ülhessen a te dicsőségedben.</verse>
				<verse number="38">Jézus pedig monda nekik: Nem tudjátok, mit kértek. Megtudjátok-e inni azt a poharat, melyet én iszom? Vagy meg tudtok-e keresztelkedni azzal a keresztséggel, mellyel én megkeresztelkedem?</verse>
				<verse number="39">Mire azok felelék neki: Megtudjuk. Jézus pedig monda nekik: A poharat ugyan, melyet én iszom, megisszátok, és a keresztséggel, mellyel én megkeresztelkedem, megkeresztelkedtek;</verse>
				<verse number="40">de azt, hogy jobb, vagy balfelemen üljetek, nem adhatom nektek, hanem azoknak, akiknek készíttetett.</verse>
				<verse number="41">És amint ezt (többi) tíz, meghallotta, megboszankodtak Jakabra és Jánosra.</verse>
				<verse number="42">Jézus pedig magához szólította őket és monda nekik: Tudjátok, hogy akik a népek fejedelmei, uralkodnak fölöttük, és nagyjaik hatalmat gyakorolnak rajtuk.</verse>
				<verse number="43">De nem úgy van ez tiközöttetek; hanem aki nagyobb akar lenni, legyen a szolgátok,</verse>
				<verse number="44">és aki az első akar lenni közöttetek legyen valamennyinek szolgája.</verse>
				<verse number="45">Mert az Emberfia sem azért jött, hogy neki szolgáljanak, hanem hogy szolgáljon, és az ő életét váltságdíjul adja sokakért.</verse>
				<verse number="46">És beértek Jerikóba. És amint Jerikóból tanítványaival és nagy sokasággal kiindult, Timeusnak fia, a vak Bartimeus az út mellett ült koldulgatva.</verse>
				<verse number="47">Ez mikor meghallotta, hogy a názáreti Jézus az (aki arra megy), elkezdett kiabálni mondván: Jézus Dávid fia, könyörülj rajtam!</verse>
				<verse number="48">És sokan csitítottá őt, hogy hallgasson. De ő egyre jobban kiabált; Dávid fia, könyörülj rajtam!</verse>
				<verse number="49">Mire Jézus megállott és magához hivatta őt. És hívták a vakot, mondván neki: Bátorság! Kelj fel, hí téged!</verse>
				<verse number="50">És ledobva köntösét, felugrott és odament hozzá.</verse>
				<verse number="51">Jézus megszólítván őt, monda neki: Mit akarsz, hogy cselekedjem neked? A vak pedig mond neki: Rabboni, hogy lássak!</verse>
				<verse number="52">Jézus pedig mond neki: Menj! a te hited meggyógyított téged, és tüstént látott, és követte őt az úton.</verse>
			</chapter>
			<chapter number="11">
				<verse number="1">És mikor Jeruzsálemhez és Bethániához közeledtek, az Olajfák hegyénél, elküldött kettőt tanítványai közül,</verse>
				<verse number="2">mondván nekik: Menjetek a szemben fekvő községbe, mindjárt amint bementek, találtok egy megkötött vemhet, melyen még senki sem ült. Oldjátok el és vezessétek ide.</verse>
				<verse number="3">És ha valaki azt mondja: Mit míveltek? Mondjátok, hogy az Urnák, szüksége van rá, és rögtön ide fogja ereszteni.</verse>
				<verse number="4">És elmentek, és megtalálták a vemhet, megkötve künn az ajtó előtt a kettős útnál, és eloldották.</verse>
				<verse number="5">És némelyek az ott állók közül mondák nekik: Mit míveltek, hogy a vemhet eloldjátok?</verse>
				<verse number="6">Azok pedig úgy feleltek, amint megparancsolta nekik Jézus, és odaengedték nekik.</verse>
				<verse number="7">És elvezették a vemhet Jézushoz és rátették ruháikat és ő ráült.</verse>
				<verse number="8">Sokan pedig leterítették ruháikat az útra; mások pedig ágakat vágtak a fákról és elterítették az úton.</verse>
				<verse number="9">S akik elől mentek és akik utána jöttek, kiáltozták, mondván: Hozanna!</verse>
				<verse number="10">Áldott, ki az Úr nevében jő! Áldott a mi atyánknak, Dávidnak országa, mely íme jő! Hozanna a magasságban!</verse>
				<verse number="11">És bement Jeruzsálembe a templomba, és miután mindent megnézett, mivel már estére járt az idő, kiment Bethániába a tizenkettővel.</verse>
				<verse number="12">És másnap, mikor elindultak Bethániából megéhezett.</verse>
				<verse number="13">S meglátva távolról egy leveles fügefát, odament, hogyha talán valamit találna rajta. De amint odaért, nem talált rajta egyebet, mint leveleket, mert nem volt ideje a fügeérésnek.</verse>
				<verse number="14">És felelvén monda neki: Soha többé ne egyék terólad gyümölcsöt senki! És tanítványai hallották ezt.</verse>
				<verse number="15">És beértek Jeruzsálembe. S amint a templomba bement, kiűzte a templomban levő árusokat és vásárlókat, és a pénzváltók asztalait és a galambárusok székeit felforgatta.</verse>
				<verse number="16">És nem engedte, hogy valaki edényt vigyen át a templomon.</verse>
				<verse number="17">És tanított és monda nekik: Nincs-e megírva, hogy az én házamat imádság házának hívják minden nemzetnél? Ti pedig latrok barlangjává tettétek azt.</verse>
				<verse number="18">Midőn ezt a főpapok és Írástudók meghallották, azon tanakodtak, mikép tehetnék el őt láb alól; mert féltek tőle, mivelhogy az egész nép csodálkozott az ő tanításán.</verse>
				<verse number="19">És amint beesteledett, kiment a városból.</verse>
				<verse number="20">És midőn reggel arra mentek, látták, hogy a fügefa tövestül el van száradva.</verse>
				<verse number="21">Ekkor eszébe jutott Péternek és monda neki: Mester! íme a fügefa, melyet megátkoztál, elszáradt.</verse>
				<verse number="22">És felelvén Jézus, monda neki: Higyjetek az Istenben!</verse>
				<verse number="23">Bizony mondom nektek, hogy ha valaki e hegynek azt mondja: Mozdulj innen, és vesd magadat a tengerbe, és nem kételkedik szívében, hanem hiszi, hogy amit mond, meg fog történni, - meg leszen neki.</verse>
				<verse number="24">Azért mondom nektek: Mindazt, amit imádkozva kértek, higyjétek, hogy megnyeritek, és megleszen nektek.</verse>
				<verse number="25">És mikor odaálltok imádkozni, bocsássátok meg, ha valaki ellen valamitek van, hogy a ti Atyátok is, ki mennyekben van, megbocsássa nektek bűneiteket.</verse>
				<verse number="26">Mert ha ti meg nem bocsáttok, a ti mennyei Atyátok sem bocsátja meg bűneiteket.</verse>
				<verse number="27">És ismét bementek Jeruzsálembe. És midőn a templomban körüljárt, hozzámentek a főpapok és írástudók és vének,</verse>
				<verse number="28">és mondák neki: Micsoda hatalommal cselekszed ezt? És ki adta neked e hatalmat, hogy ezt cselekedjed?</verse>
				<verse number="29">Jézus pedig felelé és monda nekik: Én is adok fel nektek egy kérdést, feleljetek arra nekem, s megmondom nektek, minő hatalommal cselekszem ezt.</verse>
				<verse number="30">János keresztsége mennyből volt-e, vagy az emberektől? Feleljetek meg nekem!</verse>
				<verse number="31">Azok pedig tanakodtak magokban, mondván: Ha azt mondjuk: A mennyből, azt fogja mondani: Tehát miért nem hittetek neki?</verse>
				<verse number="32">Ha pedig azt mondjuk: Az emberektől, - félnünk kell a néptől. Mert Jánosról mindenki azt tartotta, hogy valóban próféta volt.</verse>
				<verse number="33">Feleletül tehát azt mondák Jézusnak: Nem tudjuk. Mire Jézus viszonzá. Én sem mondom meg nektek, minő hatalommal cselekszem mindezt.</verse>
			</chapter>
			<chapter number="12">
				<verse number="1">És kezdett hozzájok példabeszédekben szólani: Egy ember szőlőt ültetett, és bekerítette sövénnyel és sajtóvermet ásott benne és tornyot épített és bérbe adta földmíveseknek és elutazott messzire.</verse>
				<verse number="2">És annak idején elküldötte szolgáját a munkásokhoz, hogy a szőlő termésének egy részét tőlük átvegye.</verse>
				<verse number="3">De ezek megfogták őt, megverték, s üresen bocsáták el.</verse>
				<verse number="4">És ismét más szolgát küldött hozzájok, de ezt is megsebezték a fején, és gyalázattal illették.</verse>
				<verse number="5">És ismét mást küldött, és ezt is megölték, és több másokat, kik közül némelyeket megvertek, másokat pedig megöltek.</verse>
				<verse number="6">Volt pedig neki egyetlen egy igen kedves fia, utoljára azt is elküldötte hozzájok, mondván: Fiamat csak meg fogják becsülni!</verse>
				<verse number="7">A bérlők azonban így szóltak egymáshoz: íme, ez az örökös, jertek, öljük meg őt, és mienk lesz az örökség.</verse>
				<verse number="8">S megragadva őt, megölték, és kidobták a szőlőből.</verse>
				<verse number="9">Mitévő lesz tehát a szőlő ura? Eljön és elveszti ama szőlőmíveseket és szőlejét másoknak adja bérbe.</verse>
				<verse number="10">Avagy nem olvastátok-e emez írást: Amely követ az építők megvetettek, az lett a szeglet fejévé.</verse>
				<verse number="11">Az Úrtól lett ez, és csodálatos a mi szemeinkben.</verse>
				<verse number="12">És meg akarták őt fogni, de féltek a néptől, mert megértették, hogy e példabeszédet róluk mondotta. És otthagyták őt és eltávoztak.</verse>
				<verse number="13">És elküldöttek hozzá néhányat a farizeusok és herodiánusok közül, hogy őt szaván fogják.</verse>
				<verse number="14">Ezek odajöttek és mondák neki: Mester! Tudjuk, hogy igazmondó vagy és senkivel sem törődöl, mert nem nézed az emberek arcát, hanem igazságban tanítod az Isten útját. Szabad-e a császárnak adót fizetni, vagy ne fizessünk?</verse>
				<verse number="15">De ő ismérve ravaszságukat, monda nekik: Mit kísértetek engem? Hozzatok nekem egy dénárt, hadd lássam.</verse>
				<verse number="16">Azok tehát vittek neki. És monda nekik: Kié ez a kép és e felirat? Mondják neki: A császáré.</verse>
				<verse number="17">Mire Jézus monda nekik: Adjátok meg tehát, ami a császáré, a császárnak és ami Istené, az Istennek! És csodálkoztak rajta.</verse>
				<verse number="18">És szadduceusok jöttek hozzá, kik azt mondják, hogy nincsen feltámadás; és kérdezték őt mondván:</verse>
				<verse number="19">Mester! Mózes nekünk előírta, hogy ha valakinek meghal a testvére, és feleséget hagyott hátra, de fiakat nem, vegye el a testvér annak feleségét és támasszon magzatot testvérének.</verse>
				<verse number="20">Volt tehát hét testvér, és az első feleséget vett és meghalt, a nélkül hogy magzatot hagyott volna.</verse>
				<verse number="21">És elvette azt a második, és meghalt, és az sem hagyott magzatot. És a harmadik hasonlókép.</verse>
				<verse number="22">És mind a heten szintazonképen elverték őt, és nem hagytak magzatot. Valamennyi után végre meghalt az asszony is.</verse>
				<verse number="23">A feltámadáskor tehát, midőn feltámadnak, ezek közül kinek a felesége lesz? Mert mind a hétnek felesége volt.</verse>
				<verse number="24">És felelvén Jézus, monda nekik: Nem azért tévedtek-e mivel nem ismeritek sem az írásokat, sem az Isten hatalmát?</verse>
				<verse number="25">Mert mikor majd (az emberek) halottaikból feltámadnak, sem nem házasodnak, sem férjhez nem mennek, hanem úgy lesznek, mint az angyalok mennyben.</verse>
				<verse number="26">A halottakról pedig, hogy feltámadnak, nem olvastátok-e Mózes könyvében, a csipkebokorról (szóló részben) mikép szólott neki az Isten, mondván: Én vagyok Ábrahám Istene, és Izsák Istene, és Jákob Istene?</verse>
				<verse number="27">Nem holtak Istene, hanem élőké. Ti tehát nagyon tévedtek.</verse>
				<verse number="28">És odament hozzá egy az írástudók közül, ki hallotta őket vitatkozni, és látván, hogy jól megfelelt nekik, kérdezte őt: Melyik az első az összes parancsolatok közül?</verse>
				<verse number="29">Jézus pedig felelé neki: A legelső az összes parancsolatok közül (ez): Halljad Izrael! a te Urad Istened egy Isten;</verse>
				<verse number="30">és szeressed a te Uradat Istenedet teljes szívedből, teljes lelkedből, teljes elmédből, és minden erődből. Ez az első parancsolat.</verse>
				<verse number="31">A második pedig hasonló ehhez: Szeressed felebarátodat, mint tennenmagadat. Ezeknél más nagyobb parancsolat nincs.</verse>
				<verse number="32">És monda neki az írástudó: Jól van, Mester, igazán mondottad, hogy egy az Isten, és nincs más ő kívüle.</verse>
				<verse number="33">És hogy őt szeretni kell teljes szívből és teljes elméből teljes lélekből és teljes erőből, és szeretni a felebarátot, mint önnönmagát, - ez nagyobb minden égő- és egyéb áldozatnál.</verse>
				<verse number="34">Mivel pedig Jézus látta, hogy bölcsen felelt, monda neki: Nem messze vagy az Isten országitól. És azontúl senki sem merte őt kérdezni.</verse>
				<verse number="35">És midőn Jézus a templomban tanított így szólt: Miképen mondják az írástudók, hogy a Krisztus Dávid fia?</verse>
				<verse number="36">Mert maga Dávid mondja a Szentlélek által: Monda az Úr az én Uramnak: Ülj az én jobbomra, míg ellenségeidet lábaid zsámolyává teszem.</verse>
				<verse number="37">Tehát maga Dávid Urának mondja őt, hogyan lehet akkor fia? És a sok nép szívesen hallgatta őt.</verse>
				<verse number="38">És monda nekik tanítás közben: Óvakodjatok az írástudóktól, kik szeretnek hosszú köntösben járni és köszöntetni a piacon,</verse>
				<verse number="39">és az első székeken ülni a zsinagógákban, és az első helyeken a lakomákon,</verse>
				<verse number="40">kik fölemésztik az özvegyek házait a hosszú imádság ürügye alatt. Ezekre súlyosabb Ítélet vár.</verse>
				<verse number="41">És szemben ülve Jézus a templompersellyel, nézte, mint dobálja a sokaság a pénzt a perselybe. És sok gazdag sokat dobott bele.</verse>
				<verse number="42">Mikor pedig egy szegény özvegy jött és beledobott két fillért, ami annyi, mintegy kvadráns,</verse>
				<verse number="43">egybehívta tanítványait és monda nekik: Bizony mondom nektek, hogy ez a szegény özvegy többet dobott bele mindazoknál, kik a perselybe dobtak.</verse>
				<verse number="44">Mert valamennyien abból adakoztak, amiben bővelkedtek, ez pedig az ő szegénységéből mindenét, amije volt, egész élnivalóját beledobta.</verse>
			</chapter>
			<chapter number="13">
				<verse number="1">És midőn kijött a templomból, mondja neki tanítványainak egyike: Mester, nézd minő kövek és minő épületek!</verse>
				<verse number="2">És Jézus viszonzá neki: Látod mind e nagy építményeket? Nem marad kő kövön, mely le nem rontatnék.</verse>
				<verse number="3">És mikor az Olajfák hegyén, a templommal szemben leült, Péter, Jakab, János és András külön kérdezték őt:</verse>
				<verse number="4">Mondd meg nekünk, mikor történik ez, s mi lesz a jel, mikor mindez teljesedni kezd?</verse>
				<verse number="5">És felelvén Jézus, így szólt nekik: Vigyázzatok, hogy valaki el ne ámítson benneteket.</verse>
				<verse number="6">Mert sokan jönnek majd az én nevemben és mondják hogy én vagyok; és sokat félrevezetnek.</verse>
				<verse number="7">Mikor pedig hallani fogtok háborúkról és háborús hírekről, ne ijedjetek meg; mert ennek meg kell lenni, de ez még nem a vég.</verse>
				<verse number="8">Mert nemzet nemzet ellen támad, és ország ország ellen, és helyenkint földrengések lesznek és éhínség. Ez kezdete a fájdalmaknak.</verse>
				<verse number="9">Vigyázzatok azonban magatokra! Mert törvényre adnak benneteket, és a zsinagógákban megostoroznak, és helytartók és királyok előtt fogtok állani énérettem, bizonyságul őnekik.</verse>
				<verse number="10">Előbb azonban, az evangéliumnak minden nemzet között hirdettetnie kell.</verse>
				<verse number="11">Midőn pedig majd fogva visznek és kiszolgáltatnak benneteket, ne gondolkodjatok előre azon, hogy mit mondjatok, hanem mondjátok azt, ami azon órában adatik nektek. Mert nem ti vagytok akik beszéltek, hanem a Szentlélek.</verse>
				<verse number="12">Kiszolgáltatja pedig a testvér testvérét halálra, és az apa fiát, és a gyermekek szülőik ellen támadnak, és halállal sújtják őket.</verse>
				<verse number="13">S gyűlöletesek lesztek mindenki előtt az én nevemért. Aki azonban kitart mindvégig, az üdvözül.</verse>
				<verse number="14">Mikor pedig majd látjátok, hogy a pusztulás utálatossága áll ott ahol nem kellene, - aki olvassa, értse meg! - akkor, akik Júdeában vannak, fussanak a hegyekre,</verse>
				<verse number="15">és aki a tetőn van, le ne szálljon a házba, s be ne menjen, hogy valamit elvigyen házából,</verse>
				<verse number="16">és aki a mezőn lesz, vissza ne térjen elvinni köntösét.</verse>
				<verse number="17">Jaj pedig a viselőseknek és szoptatóknak ama napokban!</verse>
				<verse number="18">De imádkozzatok, hogy (ez) ne télen történjék!</verse>
				<verse number="19">Mert azok a napok oly szorongatások lesznek, amilyenek nem voltak az Isten alkotta világ kezdetétől mindeddig, s nem is lesznek.</verse>
				<verse number="20">És ha az Úr meg nem rövidítené ama napokat, egy ember se menekülne meg; de a választottak kedvéért, akiket kiválasztott, megrövidítette ama napokat.</verse>
				<verse number="21">S ha valaki akkor azt mondja nektek: íme itt a Krisztus, íme amott, ne higyjétek!</verse>
				<verse number="22">Mert támadnak hamis Krisztusok és hamis próféták, s jeleket és csodákat mívelnek, hogy ha lehet, tévedésbe ejtsék, még a választottakat is.</verse>
				<verse number="23">Ti azért vigyázzatok! Íme mindent előre megmondottam nektek!</verse>
				<verse number="24">Továbbá ama napokban, azon szorongatás után, a nap elsötétedik, és a hold nem adja fényét.</verse>
				<verse number="25">És az égnek csillagai lehullanak, és az égen levő erők megindulnak.</verse>
				<verse number="26">És akkor meglátják az Emberfiát a felhőkben jönni nagy hatalommal és dicsőséggel.</verse>
				<verse number="27">S akkor elküldi angyalait és összegyűjti választottait a négy szél felől, a föld végétől az ég végéig.</verse>
				<verse number="28">A fügefáról pedig vegyetek példát. Midőn ága már gyöngéd és levelei kisarjadtak, tudjátok, hogy közel van a nyár.</verse>
				<verse number="29">Úgy ti is, mikor látjátok, hogy ez történik, tudjátok meg, hogy közel, az ajtó előtt van.</verse>
				<verse number="30">Bizony mondom nektek, hogy el nem múlik e nemzedék, míg mindez meg nem történik.</verse>
				<verse number="31">Ég és föld elmúlnak, de az én igéim el nem múlnak.</verse>
				<verse number="32">Arról a napról pedig, vagy óráról senki sem tud, sem az angyalok mennyben, sem a Fiú, hanem csak az Atya.</verse>
				<verse number="33">Vigyázzatok, ébren legyetek és imádkozzatok, mert nem tudjátok, mikor lesz az az idő.</verse>
				<verse number="34">Mint az az ember, ki messze útra menvén, elhagyta házát és szolgáinak hatalmat adott minden dologra, és a kapusnak megparancsolta, hogy őrködjék.</verse>
				<verse number="35">Ébren legyetek tehát, mert nem tudjátok mikor érkezik meg a ház ura, este-e vagy éjfélkor, kakasszóra, vagy reggel.</verse>
				<verse number="36">Hogy mikor hirtelen megérkezik, alva ne találjon benneteket.</verse>
				<verse number="37">Amit pedig nektek mondok, mindenkinek mondom: Vigyázzatok!</verse>
			</chapter>
			<chapter number="14">
				<verse number="1">Két nap múlva pedig húsvét volt, és a kovásztalan kenyerek ünnepe, s a főpapok és írástudók azon törték fejöket, hogyan foghatnák el és ölhetnék meg őt csellel.</verse>
				<verse number="2">Mondották pedig: Ne az ünnepnapon, hogy esetleg zavargás ne támadjon a nép között.</verse>
				<verse number="3">És mikor Bethániában volt a bélpoklos Simon házában és asztalnál tilt, jött egy asszony, alabástrom edényben drága kalásznárdusz kenettel és eltörvén az alabástromot, fejére öntötte.</verse>
				<verse number="4">Voltak azonban, akik emiatt magokban nehezteltek és mondák: Minek történt ez a kenetpazarlás?</verse>
				<verse number="5">Mert ezt a kenetet el lehetett volna adni több mint háromszáz dénárért, és a szegények közt kiosztani. És boszankodtak rá.</verse>
				<verse number="6">Jézus azonban monda: Hagyjatok neki békét! Miért bántjátok őt? Hiszen ő jót tett velem!</verse>
				<verse number="7">Mert szegények mindig vannak veletek, és amikor akartok, jót tehettek velők; de én nem mindenkor vagyok veletek.</verse>
				<verse number="8">Amit tehetett, azt tette: eleve megkente testemet a temetésre.</verse>
				<verse number="9">Bizony mondom nektek: Ahol csak ezen evangélium, hirdettetni fog az egész világon, azt is elmondják, amit ez cselekedett, az ő emlékezetére.</verse>
				<verse number="10">És karioti Júdás, egy a tizenkettő közöl, elment a főpapokhoz, hogy őt nekik elárulja.</verse>
				<verse number="11">Kik midőn ezt hallották, megörültek és ígérték, hogy pénzt adnak neki. És módot keresett rá, hogy alkalmasan kezökbe adhassa.</verse>
				<verse number="12">És a kovásztalan kenyerek első napján, midőn a húsvéti bárányt megölték, mondották neki a tanítványok: Hová akarod, hogy menjünk és helyet készítsünk neked a húsvéti bárány elköltésére?</verse>
				<verse number="13">És elküldött kettőt tanítványai közül és monda nekik: Menjetek a városba és találkozni fogtok egy emberrel, ki egy vizeskorsót visz; kövessétek azt</verse>
				<verse number="14">és ahová bemegy, mondjátok a házigazdának, hogy a Mester azt izeni: Hol van számomra az étkező terem, hol a húsvéti bárányt tanítványaimmal elköthetem?</verse>
				<verse number="15">S mutat majd nektek egy nagy étkezőtermet fölterítve, és ott készítsetek nekünk.</verse>
				<verse number="16">Elmentek tehát tanítványai és a városba értek és úgy találták, amint mondotta nekik, és elkészítették a húsvéti bárányt.</verse>
				<verse number="17">Mikor pedig beesteledett, megérkezett a tizenkettővel.</verse>
				<verse number="18">És amint letelepedtek és ettek, így szólt Jézus: Bizony mondom nektek, hogy egy közületek, ki velem eszik, elárul engem.</verse>
				<verse number="19">Azok pedig elszomorodtak és mondogatták neki egyenkint: Csak nem én?</verse>
				<verse number="20">Ki monda nekik: Egy a tizenkettő közül, ki velem kezét a tálba mártja.</verse>
				<verse number="21">S az Emberfia elmegy ugyan, amint róla írva van de jaj annak az embernek, aki által az Emberfia elárultatik! Jobb volt volna neki, ha nem született volna az az ember.</verse>
				<verse number="22">És míg ők ettek, vevé Jézus a kenyeret, és megáldván megtörte, s nekik adta és így szólt: Vegyétek, ez az én testem!</verse>
				<verse number="23">És vevén a kelyhet, hálát adva nekik adta, és ittak belőle mindnyájan.</verse>
				<verse number="24">És monda nekik: Ez az én vérem, az új szövetségé, mely sokért kiontatik.</verse>
				<verse number="25">Bizony mondom nektek, hogy már nem iszom a szőlőnek ezen terméséből ama napig, midőn majd amaz újat iszom az Isten országában.</verse>
				<verse number="26">És miután a dicsérő éneket elmondották, kimentek az Olajfák hegyére.</verse>
				<verse number="27">És monda nekik Jézus: Mindnyájan megbotránkoztok énbennem ez éjjel, mert írva van: Megverem a pásztort, és elszélednek a juhok.</verse>
				<verse number="28">De ha majd feltámadok, előttetek megyek Galileába.</verse>
				<verse number="29">Péter pedig monda neki: Ha mindnyájan megbotránkoznak is benned, de én nem.</verse>
				<verse number="30">És monda neki Jézus: Bizony mondom neked, hogy te ma, ez éjjel, mielőtt a kakas kétszer szól, háromszor meg tagadsz engem.</verse>
				<verse number="31">De ő annál inkább erősítette: Ha meg kell is halnom veled, meg nem tagadlak téged. Hasonlókép beszéltek a többiek is mindannyian.</verse>
				<verse number="32">És egy majorba értek, melynek neve Getszemáni. És monda tanítványainak: Üljetek le itt, míg imádkozom.</verse>
				<verse number="33">És magával vitte Pétert, Jakabot és Jánost, és elkezdett reszketni és borzadni.</verse>
				<verse number="34">És monda nekik: Szomorú az én lelkem mind halálig. Várjatok itt és virrasszatok!</verse>
				<verse number="35">És egy kissé előbbre menve, arcával a földre borult és imádkozott, hogy, ha lehetséges, múljék el tőle ez az óra.</verse>
				<verse number="36">És monda: Abba, Atyám! neked minden lehetséges. Vedd el tőlem e poharat! Mindazonáltal ne (az történjék) amit én akarok, hanem amit te.</verse>
				<verse number="37">És hozzájok ment és alva találta őket. És monda Péternek: Simon, alszol? Nem virraszthattál egy óráig?</verse>
				<verse number="38">Virrasszatok és imádkozzatok, hogy kísértetbe ne essetek! A lélek ugyan kész, de a test erőtlen.</verse>
				<verse number="39">És újra elment és imádkozott, ugyanazon szavakkal.</verse>
				<verse number="40">És midőn visszatért, ismét alva találta őket, mert szemeik el voltak nehezedve és nem tudták mit feleljenek neki.</verse>
				<verse number="41">És harmadszor jött és monda nekik: Aludjatok immár és nyugodjatok! Elég; eljött az óra. Íme, az Emberfia a bűnösök kezeibe adatik.</verse>
				<verse number="42">Keljetek fel, menjünk! íme, aki engem elárul, közel van.</verse>
				<verse number="43">És midőn még szólott, odaért karioti Júdás, egy a tizenkettő közül, és vele nagy sereg, kardokkal és botokkal, (küldetve) a főpapoktól, írástudóktól és vénektől.</verse>
				<verse number="44">Az áruló pedig jelt adott nekik, mondván: Akit megcsókolok, ő az, fogjátok meg őt és vezessétek óvatosan.</verse>
				<verse number="45">S mikor odaért, mindjárt odalépett hozzá és így szólt: Üdvözlégy, Rabbi! és megcsókolta őt.</verse>
				<verse number="46">Azok pedig rávetették kezeiket és megfogták őt.</verse>
				<verse number="47">Egy valaki pedig a körülállók közül kivonta kardját, rácsapott a főpap szolgájára és levágta a fülét.</verse>
				<verse number="48">Mire Jézus monda nekik: Mint egy rabló ellen, úgy jöttetek ki kardokkal és botokkal, elfogni engem.</verse>
				<verse number="49">Naponkint nálatok voltam és tanítottam a templomban, és nem fogtatok el engem. De be kell teljesedniük az írásoknak.</verse>
				<verse number="50">Akkor tanítványai elhagyták őt és mind elfutottak.</verse>
				<verse number="51">Egy ifjú azonban követte őt, csupán gyolcslepelbe öltözötten és megfogták őt.</verse>
				<verse number="52">Az pedig otthagyva a gyolcsot, elmenekült tőlük mezítelen.</verse>
				<verse number="53">És elvezették Jézust a főpaphoz, és egybegyűltek az összes papok, írástudók és vének.</verse>
				<verse number="54">Péter pedig távolról követte őt, egészen be, a főpap udvarába és leült a szolgákkal a tűz mellé és melegedett.</verse>
				<verse number="55">A főpapok pedig és az egész tanács bizonyságot kerestek Jézus ellen, hogy halálra ítélhessék, de nem találtak.</verse>
				<verse number="56">Mert sokan hamis tanúbizonyságot mondottak ellene és a bizonyságok nem voltak egyezők.</verse>
				<verse number="57">És némelyek fölállottak és hamis tanúságot hoztak föl ellene mondván:</verse>
				<verse number="58">Mi hallottuk őt, mikor mondotta: Én lerontom ezt a kézzel épített templomot, és három nap alatt mást építek, mely nem kézzel készült.</verse>
				<verse number="59">S nem volt egyező az ő bizonyságuk.</verse>
				<verse number="60">És a főpap kilépett a középre, s megkérdezte Jézust mondván: Hát nem felelsz semmit arra, amit ezek ellened bizonyítanak?</verse>
				<verse number="61">Ő pedig hallgatott és nem felelt semmit. Ismét kérdezte őt a főpap és monda neki: Te vagy-e a Krisztus, az áldott Istennek Fia?</verse>
				<verse number="62">Mire Jézus monda neki: Én vagyok, és majd meglátjátok az Emberfiát ülni az Isten erejének jobbján és eljönni az égnek felhőin.</verse>
				<verse number="63">A főpap erre megszaggatta ruháit és monda: Minek kívánunk még tanukat?</verse>
				<verse number="64">Hallottátok a káromlást. Mit gondoltok? Mire mindannyian halálra méltónak Ítélték őt.</verse>
				<verse number="65">Ekkor kezdették őt némelyek leköpdösni, arcát befödni, ökleikkel verni, mondván neki: Jövendölj! És a szolgák arcul verték őt.</verse>
				<verse number="66">S míg Péter odalent volt az udvarban, odament egy a főpap szolgálói közül,</verse>
				<verse number="67">és amint meglátta Pétert melegedni, rátekintett és így szólt: Te is a Názáreti Jézussal voltál.</verse>
				<verse number="68">Ő pedig tagadta, mondván: Nem tudom, nem értem mit mondasz. És kiment a tornác elé és megszólalt a kakas.</verse>
				<verse number="69">Mikor azután ismét meglátta őt a szolgáló, újból mondotta a körülállóknak: Ez azok közül való.</verse>
				<verse number="70">De ő ismét tagadta. És kisvártatva ismét mondották a körülállók Péternek: Bizonyára azok közül vagy, mert te is galileai vagy.</verse>
				<verse number="71">Ő pedig kezdett átkozódni és esküdözni: Nem ismerem azt az embert, akit mondotok.</verse>
				<verse number="72">És mindjárt megszólalt ismét a kakas. És Péternek eszébe jutott, amit Jézus mondott neki: Mielőtt a kakas kétszer szól, háromszor megtagadsz engem. És elkezdett sírni.</verse>
			</chapter>
			<chapter number="15">
				<verse number="1">És a főpapok mindjárt reggel tanácsot tartottak a vénekkel, írástudókkal és az egész főtanáccsal, és megkötözve Jézust, elvitték és átadták Pilátusnak.</verse>
				<verse number="2">És kérdezte őt Pilátus: Te vagy-e a zsidók királya? Ő pedig felelé és monda neki: Te mondod.</verse>
				<verse number="3">És vádolták őt a főpapok sok mindenről.</verse>
				<verse number="4">Pilátus tehát ismét meg kérdezte őt, mondván: Nem felelsz semmit? Lám mennyivel vádolnak!</verse>
				<verse number="5">Jézus azonban semmit sem felelt többé, úgy hogy Pilátus csodálkozott.</verse>
				<verse number="6">Az ünnepnapra pedig szokása volt a foglyok közül egyet elbocsátani, akit kértek.</verse>
				<verse number="7">Volt pedig egy Barabbás nevezetű, ki a lázadókkal került fogságba, s ki a lázadás alkalmával gyilkosságot követett el.</verse>
				<verse number="8">És a nép felment és követelte, amit máskor megtett nekik.</verse>
				<verse number="9">Mire Pilátus így felelt nekik: Akarjátok-e, hogy elbocsássam nektek a zsidók királyát?</verse>
				<verse number="10">Mert tudta, hogy irigységből adták őt kezébe a főpapok.</verse>
				<verse number="11">A főpapok azonban felizgatták a népet, hogy inkább Barabbást bocsássa szabadon nekik.</verse>
				<verse number="12">Pilátus pedig ismét felelvén monda nekik: Mit akartok tehát, hogy a zsidók királyával cselekedjem?</verse>
				<verse number="13">Mire azok újra kiáltották: Feszítsd meg őt!</verse>
				<verse number="14">Pilátus erre monda nekik: De mi gonoszt cselekedett? Ám ők méginkább kiáltozták: Feszítsd meg őt!\</verse>
				<verse number="15">Pilátus tehát eleget akarván tenni a népnek; elbocsátotta nekik Barabbást, Jézust pedig, miután megostoroztatta, átadta nekik, hogy megfeszíttessék.</verse>
				<verse number="16">A katonák pedig a tanácsház udvarába vezették őt és egybehívták az egész csoportot,</verse>
				<verse number="17">és felöltöztették őt bíborba, és tövisből koronát fonva fejére tették.</verse>
				<verse number="18">És köszöntgették őt: Üdvözlégy zsidók királyai</verse>
				<verse number="19">És fejét náddal verték, és leköpdösték, és térdet hajtván előtte, imádták őt.</verse>
				<verse number="20">És miután kigúnyolták őt, levették róla a bíbort, és felöltöztették saját ruháiba és kivezették, hogy megfeszítsék.</verse>
				<verse number="21">És egy arra menő Simon nevű cirenei embert, Sándor és Rufus atyját, kényszerítették, ki a mezőről jött, hogy vigye az ő keresztjét.</verse>
				<verse number="22">És kivezették őt a Golgota nevű helyre, melyet agykoponyák helyének mondanak.</verse>
				<verse number="23">És mirrhával vegyített bort adtak neki inni, de nem fogadta el.</verse>
				<verse number="24">És miután megfeszítették őt, elosztották ruháit, sorsot vetvén rajok, ki mit vigyen el.</verse>
				<verse number="25">Volt pedig három óra, midőn megfeszítették őt.</verse>
				<verse number="26">És az ő halálának oka így volt felírva: A zsidók királya.</verse>
				<verse number="27">És vele együtt megfeszítettek két latrot, egyiket jobbja, másikat balja felől.</verse>
				<verse number="28">És beteljesedett az írás, mely azt mondja: És a gonosztevők közé számíttatott.</verse>
				<verse number="29">És az arra menők káromolták őt, hajtogatván fejőket és mondván: Hej, ki lerontod az Isten templomát és három nap alatt újra felépíted azt,</verse>
				<verse number="30">szabadítsd meg magadat és szállj le a keresztről.</verse>
				<verse number="31">Hasonlóképen a főpapok is az írástudókkal együtt csúfolódva mondották egymásnak: Másokon segített, önmagán nem tud segíteni.</verse>
				<verse number="32">Krisztus, Izrael királya, szálljon le most a keresztről, hogy lássuk és higyjünk. És akiket vele megfeszítettek, szintén szidalmazták őt.</verse>
				<verse number="33">És hat órakor, sötétség lett az egész földön kilenc óráig.</verse>
				<verse number="34">És kilenc órakor felkiáltott Jézus nagy szóval, mondván: Eloi, Eloi, lamma szabaktani? mi annyit tesz: Én Istenem, én Istenem, miért hagytál el, engem?</verse>
				<verse number="35">És amint ezt némelyek a körülállók közül meghallották mondák: íme, Illést hívja!</verse>
				<verse number="36">Mire egyik odafutott, megtöltött egy szivacsot ecettel és izsópszárra tűzve azt, inni adott neki mondván: Hadd lássuk, eljön-e Illés, hogy levegye őt!</verse>
				<verse number="37">Jézus pedig nagy szóval felkiáltott és kiadta lelkét.</verse>
				<verse number="38">És a templom kárpitja kettéhasadt fölülről egész aljáig.</verse>
				<verse number="39">A százados pedig, ki átellenben állott, látván, hogy így kiáltva halt meg, monda: Valóban, ez az ember Isten Fia volt.</verse>
				<verse number="40">Voltak pedig ott távolról néző asszonyok is, közöttük Mária Magdolna és Mária, a kisebbik Jakabnak és Józsefnek anyja és Szalóme,</verse>
				<verse number="41">kik, mikor Galileában volt, követték őt és szolgáltak neki, és sok más, kik vele együtt feljöttek Jeruzsálembe.</verse>
				<verse number="42">És mikor már beesteledett, - mivelhogy készület, azaz szombat előtti nap volt, -</verse>
				<verse number="43">eljött arimateai József, egy nemes tanácstag, ki maga is az Isten országát várta, és bátran bement Pilátushoz és elkérte Jézus testét.</verse>
				<verse number="44">Pilátus pedig csodálkozott azon, hogy már meghalt. És magához hivatta a századost, és megkérdezte őt, vajjon meghalt-e már.</verse>
				<verse number="45">S miután a századostól erről meggyőződött, odaajándékozta a testet Józsefnek.</verse>
				<verse number="46">József pedig gyolcsot vásárolt és levette őt és betakarta a gyolcsba, és betette egy sírba, mely kősziklába volt vágva és követ hengerített a sírbolt ajtaja elé.</verse>
				<verse number="47">Mária Magdolna pedig és Mária, József anyja, nézték, hogy hova temetik.</verse>
			</chapter>
			<chapter number="16">
				<verse number="1">És midőn elmúlt a szombat, Mária Magdolna és Mária, Jakab anyja, és Szalóme fűszereket vásárolták, hogy elmenjenek és megkenjék Jézust.</verse>
				<verse number="2">És korán reggel a hét első napján mikor a nap már fölkelt a sírhoz mentek.</verse>
				<verse number="3">És mondották egymásnak: Ki hengeríti el nekünk a követ a sírbolt ajtajától?</verse>
				<verse number="4">És amint odatekintettek, látták, hogy a kő el van hengerítve, holott az igen nagy volt.</verse>
				<verse number="5">És midőn bementek a sírboltba, egy ifjút láttak ülni jobb felől, fehér ruhába öltözve, és megrémülitek.</verse>
				<verse number="6">De az monda nekik: Ne féljetek! Ti a megfeszített názáreti Jézust keresitek. Feltámadt, nincs itt. Íme a hely, ahová tették őt!</verse>
				<verse number="7">De menjetek, mondjátok meg tanítványainak és Péternek, hogy előttetek megy Galileába, ott meglátjátok őt, amint megmondotta nektek.</verse>
				<verse number="8">Azok pedig kimentek és elfutottak a sírtól, mert ijedtség és rettegés fogta el őket, és nem szóltak senkinek semmit, mert féltek.</verse>
				<verse number="9">Feltámadása után pedig reggel, a hétnek első napján, megjelent először Mária Magdolnának, kiből hét ördögöt űzött ki.</verse>
				<verse number="10">Ez elment, és hírül vitte azoknak, kik vele voltak, és szomorkodtak és sírtak.</verse>
				<verse number="11">És mikor ezek meghallották hogy él, és hogy látta őt, nem hitték.</verse>
				<verse number="12">Ezután pedig megjelent kettőnek közülök az úton más alakban, midőn a majorba mentek.</verse>
				<verse number="13">Ezek is elmentek, és hírül vitték a többieknek, de ezeknek sem hittek.</verse>
				<verse number="14">Végül megjelent a tizenegynek, mikor az asztalnál ültek, és szemükre hányta hitetlenségüket és keményszívűségüket, mivelhogy azoknak, kik látták hogy feltámadott, nem hittek.</verse>
				<verse number="15">És monda nekik: Menjetek el az egész világra, hirdessétek az evangéliumot minden teremtménynek.</verse>
				<verse number="16">Aki hisz és megkeresztelkedik, üdvözül; aki pedig nem hisz, elkárhozik.</verse>
				<verse number="17">Azokat pedig, akik hisznek, ezek a jelek követik: Az én nevemben ördögöket űznek ki, új nyelveken szólnak,</verse>
				<verse number="18">kígyókat vesznek kezökbe és ha valami halálosat isznak, nem árt nekik; a betegekre ráteszik kezeiket és meggyógyulnak.</verse>
				<verse number="19">Az Úr Jézus pedig, miután szólott hozzájok, felvétetett mennybe, és ül az Istennek jobbján.</verse>
				<verse number="20">Azok pedig elmentek és tanítottak mindenütt, és az Úr velök együtt munkálkodott és megerősítette szavukat a rá következő csodajelekkel.</verse>
			</chapter>
		</book>
		<book number="42">
			<chapter number="1">
				<verse number="1">Mivelhogy sokan vállalkoztak a köztünk végbement dolgoknak rendszeres elbeszélésére</verse>
				<verse number="2">amint reánk hagyták azok, akik kezdettől fogva szemtanúi és szolgái voltak az igének:</verse>
				<verse number="3">jónak láttam én is, ki kezdettől fogva mindennek szorgalmasan utána jártam, rendben leírni neked, jeles Teofil,</verse>
				<verse number="4">hogy megértsed azoknak az igéknek igazságát, melyekre oktatva lettél.</verse>
				<verse number="5">Volt Heródesnek, Júdea királyának napjaiban egy Zakariás nevű pap, Abia osztályából, kinek felesége Áron leányai közül volt, és Erzsébetnek neveztetett.</verse>
				<verse number="6">Mindketten pedig igazak voltak Isten előtt, feddhetetlenül járva az Urnák minden parancsában és törvényében,</verse>
				<verse number="7">és nem volt nekik fiuk, mivelhogy Erzsébet magtalan volt, és mindketten előhaladtak napjaikban.</verse>
				<verse number="8">Történt pedig: midőn az ő osztályának rendje szerint papi teendőjét végezte Isten előtt,</verse>
				<verse number="9">a papság szokása szerint rákerült a sor, hogy bemenve az Úr templomába, illatszert gyújtson:</verse>
				<verse number="10">és az egész népsokaság künn imádkozott a tömjénáldozat órájában.</verse>
				<verse number="11">Ekkor megjelent neki az Úr angyala, az illatszerek oltárának jobbján állva.</verse>
				<verse number="12">Amint Zakariás ezt látta, megzavarodott és félelem szállta meg őt.</verse>
				<verse number="13">De az angyal monda neki: Ne félj Zakariás, mert könyörgésed meghallgattatott, és a te feleséged, Erzsébet, fiat szül neked, kit Jánosnak nevezz,</verse>
				<verse number="14">és örömed és vigasságod leszen, és az ő születésén sokan fognak örülni.</verse>
				<verse number="15">Mert nagy lesz ő az Úr előtt és sem bort, sem részegítő italt nem iszik, és betelik Szentlélekkel még anyja méhében.</verse>
				<verse number="16">És Izrael fiai közül sokakat megtérít az ő Urukhoz, Istenükhöz.</verse>
				<verse number="17">És Illés lelkével és erejével fog járni előtte, hogy az atyák szíveit a fiákhoz térítse és a hitetleneket az igazak okosságára, hogy az Urnák tökéletes népet készítsen.</verse>
				<verse number="18">És Zakariás monda az angyalnak: Miből tudhatom ezt? mert hiszen én öreg vagyok és feleségem előrehaladott napjaiban.</verse>
				<verse number="19">És felelé az angyal és monda neki: Én Gábriel vagyok, ki az Isten előtt állok, és azért küldettem, hogy veled beszéljek és neked ezt az örömhírt hozzam.</verse>
				<verse number="20">És íme néma leszesz és nem fogsz szólhatni ama napig, melyen ez megtörténik, azért, mivel nem hittél szavaimnak, melyek teljesedni fognak annak idején.</verse>
				<verse number="21">És a nép várta Zakariást és csodálkoztak, hogy (oly sokáig) késik a templomban.</verse>
				<verse number="22">Mikor pedig kijött, nem tudott hozzájok szólani, és megértették, hogy a templomban látomása volt. És ő integetett nekik és néma maradt.</verse>
				<verse number="23">És történt, hogy mikor leteltek szolgálatának napjai, hazament.</verse>
				<verse number="24">Ezen napok után pedig fogant Erzsébet, az ő felesége, és elrejtőzött öt hónapig, mondván:</verse>
				<verse number="25">így cselekedett velem az Úr ama napokban, melyekben arra méltatott, hogy elvegye szégyenemet az emberek között.</verse>
				<verse number="26">A hatodik hónapban pedig, elküldötte Isten Gábriel angyalt Galileának Názáret nevű városába,</verse>
				<verse number="27">egy szűzhöz, ki egy József nevű férfiúnak volt eljegyezve, Dávid házából, és a szűznek neve Mária volt.</verse>
				<verse number="28">És midőn az angyal bement hozzá, így szólt: Üdvözlégy, malaszttal teljes, az Úr van teveled, áldott vagy te az asszonyok között!</verse>
				<verse number="29">Midőn ezt hallotta, megzavarodott az ő beszédén és gondolta magában, miféle köszöntés ez?</verse>
				<verse number="30">És az angyal monda neki: Ne félj Mária, mert kegyelmet találtál Istennél!</verse>
				<verse number="31">íme ménedben fogansz és fiat szülsz, és az ő nevét Jézusnak hívod.</verse>
				<verse number="32">Ez nagy leszen, s a Magasságbeli Fiának fog hivatni, és neki adja az Úr Isten az ő atyjának, Dávidnak trónját, és uralkodni fog Jákob házában mindörökké,</verse>
				<verse number="33">és az ő uralkodásának nem lesz vége.</verse>
				<verse number="34">Mária pedig monda az angyalnak: Mikép történik ez, minthogy férfit nem ismerek?</verse>
				<verse number="35">És feleié az angyal és monda neki: A Szentlélek száll tereád és a Magasságbelinek ereje megárnyékoz téged, s azért a Szent is ki tőled születik, Isten Fiának fog hivatni.</verse>
				<verse number="36">És íme Erzsébet, a te rokonod, ő is fiút fogant öregségében, és ez hatodik hónapja neki, kit magtalannak hívnak;</verse>
				<verse number="37">mert Istennél semmi sem lehetetlen.</verse>
				<verse number="38">Monda erre Mária: íme az Urnák szolgálója, legyen nekem a te igéd szerint! És az angyal eltávozott tőle.</verse>
				<verse number="39">Mária pedig ama napokban elindult és elment sietve a hegyvidékre, Jutának egy városába.</verse>
				<verse number="40">És bement Zakariás házába és köszöntötte Erzsébetet.</verse>
				<verse number="41">És történt, hogy amint Erzsébet Mária köszöntését meghallotta, a kisded ujongott méhében és Erzsébet betelt Szentlélekkel,</verse>
				<verse number="42">és nagy szóval felkiáltott és így szólt: Áldott vagy te az asszonyok között, és áldott a te ménednek gyümölcse.</verse>
				<verse number="43">S honnét van ez nekem, hogy az én Uramnak anyja jön hozzám?</verse>
				<verse number="44">Mert íme, amint köszöntésed szava fülembe jutott, méhemben a kisded ujongott örömében.</verse>
				<verse number="45">És boldog vagy ki hittél, mert beteljesedik az, amit neked az Úr mondott.</verse>
				<verse number="46">És Mária monda: Magasztalja az én lelkem az Urat:</verse>
				<verse number="47">és örvendez az én lelkem az én üdvözítő Istenemben.</verse>
				<verse number="48">Mert tekintetbe vette az ő szolgálójának alázatosságát: íme mostantól fogva boldognak hirdet engem minden nemzedék.</verse>
				<verse number="49">Mert nagy dolgot cselekedett velem a Hatalmas, kinek Szent az ő neve.</verse>
				<verse number="50">És az ő irgalmassága nemzedékről nemzedékre száll az őt félőkre.</verse>
				<verse number="51">Hatalmat gyakorolt karjával: szétszórta a szívük szándékában kevélykedőket.</verse>
				<verse number="52">A hatalmasokat letette a trónról és az alacsonyakat felmagasztalta.</verse>
				<verse number="53">Az éhezőket betöltötte jókkal, és a gazdagokat üresen bocsátotta el.</verse>
				<verse number="54">Izraelt, az ő szolgáját, kegyeibe fogadta, megemlékezvén irgalmasságáról,</verse>
				<verse number="55">amint szólott atyáinknak, Ábrahámnak és ivadékának mindörökké.</verse>
				<verse number="56">Mária pedig vele maradt mintegy három hónapig, és vissza visszatért házába.</verse>
				<verse number="57">Erzsébet számára pedig elérkezett a szülés ideje, és fiat szült.</verse>
				<verse number="58">És meghallották szomszédai és rokonai, hogy az Úr nagy irgalmasságot cselekedett vele, és szerencsét kívántak neki.</verse>
				<verse number="59">És történt a nyolcadik napon, hogy eljöttek körülmetélni a gyermeket és atyja nevéről Zakariásnak nevezték őt.</verse>
				<verse number="60">De anyja felszólalt és monda: Semmi esetre sem, hanem Jánosnak fog hivatni.</verse>
				<verse number="61">És mondák neki: Hisz senki sincs rokonságodban, ki e néven hivatnék!</verse>
				<verse number="62">Intettek tehát atyjának, hogy minek akarja őt neveztetni.</verse>
				<verse number="63">És írótáblát kérve, ráírta, mondván: János a neve.</verse>
				<verse number="64">És mindannyian csodálkoztak. És azonnal megnyílt az ő szája és nyelve, és szólott és áldotta Istent.</verse>
				<verse number="65">És félelem szállta meg összes szomszédaikat, s ezen dolgoknak híre elterjedt Júdea egész hegyvidékén.</verse>
				<verse number="66">S mindazok, akik meghallották, szívökre vették, mondván: Mit gondolsz, mi lesz e gyermekből? Mert az Úr keze volt vele.</verse>
				<verse number="67">És Zakariás, az ő atyja, betelt Szentlélekkel és jövendölt, mondván:</verse>
				<verse number="68">Áldott az Úr, Izrael Istene! mert meglátogatta az ő népét és megváltást szerzett neki.</verse>
				<verse number="69">És felállította nekünk az üdvösség szaruját, Dávidnak, az ő szolgájának házában.</verse>
				<verse number="70">Amint megmondotta az ő szent prófétáinak szája által, kik ősidőktől voltak:</verse>
				<verse number="71">Hogy megszabadít ellenségeinktől, és mindazok kezéből, kik gyűlölnek minket;</verse>
				<verse number="72">hogy irgalmasságot cselekedjék atyáinkkal, és megemlékezzék szent szövetségéről,</verse>
				<verse number="73">az esküről, melyet esküdött Ábrahám atyánknak, miszerint megadja nekünk,</verse>
				<verse number="74">hogy ellenségeink kezéből megszabadulva, félelem nélkül szolgáljunk neki</verse>
				<verse number="75">szentségben és igazságban ő előtte, minden napjainkban.</verse>
				<verse number="76">És te gyermek, a Magasságbeli prófétájának fogsz hivatni, mert az Úr színe előtt fogsz járni, hogy elkészítsed az ő utait,</verse>
				<verse number="77">hogy az üdvösség ismeretét közöljed népével, az ő bűneik bocsánatára:</verse>
				<verse number="78">ami Istenünknek irgalmas szíve által, mellyel meglátogatott minket, a magasságból származó;</verse>
				<verse number="79">hogy megvilágosítsa azokat, kik sötétségben és a halál árnyékában ülnek, és lábainkat a békeség útjára igazgassa.</verse>
				<verse number="80">A gyermek pedig növekedett és erősödött lélekben, s a pusztában tartózkodott Izrael előtt való bemutatkozása napjáig.</verse>
			</chapter>
			<chapter number="2">
				<verse number="1">Történt pedig ama napokban, hogy Augusztus császár parancsot bocsátott ki, hogy írassék össze az egész földkerekség.</verse>
				<verse number="2">Ez az első összeírás Cirinus, Szíria helytartója által történt.</verse>
				<verse number="3">És elment mindenki, hogy bevallja magát, ki-ki a saját városába.</verse>
				<verse number="4">Felment tehát József is Galileából, Názáret városából Júdeába, Dávid városába, melyet Betlehemnek hívnak, mivelhogy Dávid házából és nemzetségéből való volt,</verse>
				<verse number="5">hogy bevallja magát Máriával, eljegyzett feleségével, ki várandós volt.</verse>
				<verse number="6">Történt pedig, hogy midőn ott voltak, elérkezett szülésének ideje.</verse>
				<verse number="7">És szülte az ő elsőszülött Fiát, és betakargatta pólyákba, és jászolba fektette, minthogy a szálláson nem volt számukra hely.</verse>
				<verse number="8">És pásztorok voltak ugyanazon környéken, kik virrasztottak és őrködtek nyájuk fölött.</verse>
				<verse number="9">És íme az Úr angyala megállott mellettük és Isten fényessége körülragyogta és nagy félelem szállottá meg őket.</verse>
				<verse number="10">És monda nekik az angyal: Ne féljetek! mert íme nagy örömet hirdetek nektek, mely szól az egész népnek,</verse>
				<verse number="11">mert Üdvözítő született ma nektek, aki az Úr Krisztus, Dávid városában.</verse>
				<verse number="12">És ez lesz nektek a jel: Találni fogtok egy kisdedet pólyákba takarva és jászolba fektetve.</verse>
				<verse number="13">És azonnal mennyei seregek sokasága jelent meg az angyal mellett, dicsérvén Istent és mondván:</verse>
				<verse number="14">Dicsőség a magasságban Istennek és a földön békeség a jóakaratú embereknek!</verse>
				<verse number="15">S történt, hogy miután az angyalok eltávoztak tőlük a mennybe, a pásztorok így szóltak egymáshoz: Menjünk át Betlehembe és lássuk e dolgot, mely történt, melyet az Úr kijelentett nekünk.</verse>
				<verse number="16">És elmentek sietve és ott találták Máriát és Józsefet és a jászolban fekvő kisdedet.</verse>
				<verse number="17">S midőn látták, megértették az igét, mely nekik e gyermekről mondatott.</verse>
				<verse number="18">S mindnyájan, akik hallották, csodálkoztak azon, amit a pásztorok mondottak nekik.</verse>
				<verse number="19">Mária pedig megőrizte mindezen dolgokat, szívében fontolgatva azokat.</verse>
				<verse number="20">És a pásztorok visszatértek, dicsérve és dicsőítve Istent mindazért, ami hallottak és láttak, amint megmondatott nekik.</verse>
				<verse number="21">És miután eltelt nyolc nap, amikor a gyermeknek körül kellett metéltetnie, Jézusnak nevezték őt, amint az angyal nevezte, mielőtt méhben fogantatott.</verse>
				<verse number="22">És miután beteltek az ő tisztulásának napjai, Mózes törvénye szerint, felvitték őt Jeruzsálembe, hogy bemutassák az Urnák,</verse>
				<verse number="23">amint elő van írva az Úr törvényében, miszerint minden fiú gyermek, ki anyja mehet megnyitja, az Úrnak szenteltessék –</verse>
				<verse number="24">és hogy áldozatot hozzanak aszerint, amint meg van mondva az Úr törvényében, egy pár gerlicét, vagy két galambfiat.</verse>
				<verse number="25">És íme volt egy ember Jeruzsálemben, kinek neve Simeon, és ez az ember igaz és istenfélő volt, ki Izrael vigasztalását várta, és a Szentlélek lakott benne.</verse>
				<verse number="26">És ígéretet vett a Szentlélektől, hogy meg nem hal mindaddig, míg meg nem látja az Urnak fölkentjét.</verse>
				<verse number="27">És a Lélek által indíttatva, a templomba jött, s midőn a kisded Jézust szülői bevitték, hogy a törvény szokása szerint cselekedjenek érette,</verse>
				<verse number="28">és ő karjaira vette őt és áldotta Istent, és így szólt:</verse>
				<verse number="29">Most bocsátod el, Uram, szolgádat a te igéd szerint békéségben;</verse>
				<verse number="30">mert látták szemeim a te üdvösségedet,</verse>
				<verse number="31">kit rendeltél az összes népek színe elé,</verse>
				<verse number="32">világosságul a pogányok megvilágosítására és dicsőségül a te népednek, Izraelnek.</verse>
				<verse number="33">És az ő atyja és anyja csodálkoztak azon, amit felőle mondtak.</verse>
				<verse number="34">És Simeon megáldotta őket és monda Máriának, az ő anyjának: Íme, ez sokaknak romlására és feltámadására helyeztetett Izraelben, és jelül, melynek ellene fognak mondani;</verse>
				<verse number="35">sőt a magad lelkét is tőr fogja átjárni, hogy napfényre kerüljenek sok szívből a gondolatok.</verse>
				<verse number="36">És volt egy Anna nevű próféta-asszony, Fánuel leánya, Ázer törzséből, ki igen előhaladott korában, és szüzessége után hét évig élt férjével.</verse>
				<verse number="37">Ez mintegy nyolcvannégy éves özvegy volt, ki nem távozott a templomból, böjtölésekkel és könyörgésekkel szolgálván (az Úrnak) éjjel és nappal.</verse>
				<verse number="38">És ez ugyanazon órában odaérkezve, magasztalta az Urat és beszélt róla mindazoknak, kik Izrael megváltását várták.</verse>
				<verse number="39">És miután mindent elvégeztek az Úr törvénye szerint, visszatértek Galileába, az ő városukba, Názáretbe.</verse>
				<verse number="40">A gyermek pedig növekedett és erősödött telve bölcseséggel és az Isten malasztja volt benne.</verse>
				<verse number="41">És szülői évente elmentek Jeruzsálembe, a húsvét ünnepére.</verse>
				<verse number="42">És mikor (Jézus) tizenkét éves lett, és ők az ünnepi szokás szerint felmentek Jeruzsálembe,</verse>
				<verse number="43">elvégződvén a napok, midőn visszatértek, a gyermek Jézus visszamaradt Jeruzsálemben és szülői nem vették észre.</verse>
				<verse number="44">Azt hivén, hogy az utitársaságban van, egy napi járásnyira mentek és keresték őt a rokonok és ismerősök között.</verse>
				<verse number="45">S miután nem találták, visszatértek Jeruzsálembe, hogy megkeressék.</verse>
				<verse number="46">És történt, hogy harmadnap múlva megtalálták őt a templomban, amint a tanítók között ült, hallgatta és kérdezgette őket.</verse>
				<verse number="47">Mindazok pedig, akik őt hallgatták, bámultak az ő okosságán és feleletein.</verse>
				<verse number="48">És midőn meglátták őt csodálkoztak, s monda neki anyja: Fiam, miért cselekedtél így velünk? Íme atyád és én bánkódva kerestünk téged!</verse>
				<verse number="49">És monda nekik: Hogy van az, hogy engem kerestetek? Hát nem tudtátok, hogy abban kell lennem, ami az én Atyámé?</verse>
				<verse number="50">És ők nem értették meg a szót, melyet nekik mondott.</verse>
				<verse number="51">És lement velők és Názáretbe érkezett, és engedelmes volt nekik. És anyja mindezen igéket megtartotta szívében.</verse>
				<verse number="52">És Jézus növekedett bölcseségben, korban és kedvességben Istennél és az embereknél.</verse>
			</chapter>
			<chapter number="3">
				<verse number="1">Tiberius császár uralkodásának tizenötödik évében pedig, midőn Poncius Pilátus helytartója volt Júdeának, Heródes pedig negyedes fejedelme Galileának, Fülöp, az ő testvére pedig negyedes fejedelme Itureának és Trakonitisz tartománynak, és Lizaniás negyedes fejedelme Abilinának,</verse>
				<verse number="2">Annás és Kaifás főpapok alatt, szólott az Úr Jánoshoz, Zakariás fiához, a pusztában.</verse>
				<verse number="3">És bejárta a Jordán egész környékét és hirdette a bűnbánat keresztségét a bűnök bocsánatára,</verse>
				<verse number="4">amint írva van Izaiás próféta beszédeinek könyvében: A pusztában kiáltónak szava: Készítsétek el az Úr útját, egyengessétek ösvényeit!</verse>
				<verse number="5">Minden völgy betöltessék, s minden hegy és halom lehordassék, és ami görbe, legyen egyenessé, és ami göröngyös, sima utakká;</verse>
				<verse number="6">és majd minden ember meglátja az istenküldötte szabadítót.</verse>
				<verse number="7">Monda tehát a seregeknek, kik kimentek hozzá, hogy megkeresztelje őket: Viperák fajzati, ki figyelmeztetett titeket arra, hogy a bekövetkezendő harag elől meneküljetek?</verse>
				<verse number="8">Teremjétek tehát a bűnbánat méltó gyümölcseit, és ne mondogassátok: Ábrahám a mi atyánk! Mert mondom nektek, bír az Isten ezen kövekből is fiákat támasztani Ábrahámnak.</verse>
				<verse number="9">Mert a fejsze már a fák gyökerére tétetett. Azért minden fa, mely jó gyümölcsöt nem terem, kivágatik és tűzre vettetik.</verse>
				<verse number="10">És kérdezték őt a seregek, mondván: Mit cselekedjünk tehát?</verse>
				<verse number="11">Mire ő monda nekik: Akinek két köntöse van, adja (egyiket) annak, akinek nincsen, és akinek eledele van, hasonlókép cselekedjék.</verse>
				<verse number="12">Jöttek pedig vámosok is, hogy megkeresztelkedjenek és mondák neki: Mester, mit cselekedjünk?</verse>
				<verse number="13">Ő pedig monda nekik: Többet ne tegyetek mint ami parancsoltatott nektek.</verse>
				<verse number="14">Kérdezték őt a katonák is, mondván: Hát mi mit cselekedjünk? És monda nekik: Senkit ne bántsatok, se ne szidalmazzatok és elégedjetek meg zsoldotokkal.</verse>
				<verse number="15">Mivel pedig a nép azt vélte és szívükben mindnyájan azt gondolták Jánosról, hogy talán ő maga a Krisztus,</verse>
				<verse number="16">megfelelt János mindnyájoknak, mondván: Én ugyan vízzel keresztellek titeket, de jönni fog nálamnál hatalmasabb, kinek nem vagyok méltó saruszíjait megoldani, ő majd Szentlélekkel és tűzzel keresztel meg titeket.</verse>
				<verse number="17">Őneki kezében van szórólapátja és megtisztítja szérűjét, és összegyűjti a búzát csűrébe, a polyvát pedig elégeti olthatatlan tűzzel.</verse>
				<verse number="18">Sok egyébre is intette és tanította a népet.</verse>
				<verse number="19">Heródes negyedes fejedelem pedig, mivel (János) megfeddette őt Heródiás, az ő testvérének felesége és minden gonoszság miatt, amit Heródes elkövetett,</verse>
				<verse number="20">mindezek után még azt is megtette, hogy Jánost börtönbe záratta.</verse>
				<verse number="21">Történt pedig, hogy mikor az egész népet megkeresztelte, és Jézus is megkeresztelkedett és imádkozott, megnyílt az ég</verse>
				<verse number="22">és leszállt rá a Szentlélek testi alakban mint egy galamb, és szózat hallatszott az égből: Te vagy az én szerelmes Fiam, te benned telik kedvem!</verse>
				<verse number="23">És maga Jézus a kezdetkor, mintegy harminc esztendős volt, amint vélték, József fia, ez Hélié, ez Mathaté,</verse>
				<verse number="24">ez Lévié, ez Melkié, ez Janneé, ez Józsefé,</verse>
				<verse number="25">ez Matatiásé, ez Ámosé, ez Náhumé, ez Heszlié, ez Naggeé,</verse>
				<verse number="26">ez Mahaté, ez Matatiásé, ez Szemeié, ez Józsefé, ez Judáé,</verse>
				<verse number="27">ez Joannáé, ez Rezáé, ez Zorobábelé, ez Szaláthielé, ez Nérié,</verse>
				<verse number="28">ez Melkié, ez Addié, ez Kozáné, ez Elmadamé, ez Here,</verse>
				<verse number="29">ez Jézusé, ez Eliezeré, ez Jorimé, ez Matáté, ez Levié,</verse>
				<verse number="30">ez Simeoné, ez Judáé, ez Józsefé, ez Jónáé, ez Eliakimé,</verse>
				<verse number="31">ez Meleáé, ez Mennáé, ez Matatáé, ez Nátáné, ez, Dávidé,</verse>
				<verse number="32">ez Jésszeé, ez Obedé, ez Boozé, ez Szalmoné, ez Naasszoné,</verse>
				<verse number="33">ez Aminadábé, ez Aramé, ez Ezroné, ez Fáreszé, ez Judáé,</verse>
				<verse number="34">ez Jákobé, ez Izsáké, ez Ábrahámé, ez Táreé, ez Nákoré,</verse>
				<verse number="35">ez Szárugé, ez Rágaué, ez Fálegé, ez Héberé, ez Száleé,</verse>
				<verse number="36">ez Káináné, ez Árfaxádé, ez Szemé, ez Noéé, ez Lámeké,</verse>
				<verse number="37">ez Matuzáleé, ez Hénoké, ez Járedé, ez Maláleelé, ez Káináné,</verse>
				<verse number="38">ez Hénoszé, ez Szeté, ez Ádámé, ez Istené.</verse>
			</chapter>
			<chapter number="4">
				<verse number="1">Jézus pedig, telve Szentlélekkel, visszatért a Jordántól, és a Lélek a pusztába vitte őt</verse>
				<verse number="2">negyven napra, és az ördög megkísértette. És ama napokban semmit sem evett; de azok elmúltával megéhezett.</verse>
				<verse number="3">Monda pedig neki az ördög: Ha Isten Fia vagy, mondjad e kőnek, hogy változzék kenyérré.</verse>
				<verse number="4">És felelé neki Jézus: írva van, hogy nem csak kenyérrel él az ember, hanem az Isten minden igéjével.</verse>
				<verse number="5">És elvezette őt az ördög egy magas hegyre és egy pillanat alatt megmutatta neki a földkerekség minden országát,</verse>
				<verse number="6">és monda neki: Neked adom mindezen hatalmat és ezek dicsőségét; mert nekem adatott át, és akinek akarom, annak adom.</verse>
				<verse number="7">Ha tehát leborulsz előttem, a tied lesz mindez.</verse>
				<verse number="8">Mire Jézus monda neki: írva van: A te Uradat Istenedet imádjad és csak neki szolgálj!</verse>
				<verse number="9">És elvezette őt Jeruzsálembe és felállította a templom ormára és monda neki: Ha Isten Fia vagy, vesd le innen magadat!</verse>
				<verse number="10">Mert írva van, hogy angyalainak megparancsolta, hogy őrizzenek téged,</verse>
				<verse number="11">és hogy kezeikben hordozzanak, hogy esetleg kőbe ne üssed lábadat.</verse>
				<verse number="12">És felelvén Jézus mondá neki: Megvan mondva: Ne kísértsd a te Uradat Istenedet!</verse>
				<verse number="13">És mikor minden kísértésnek vége volt, eltávozott tőle az ördög egy időre.</verse>
				<verse number="14">És Jézus a Lélek erejével tért vissza, és híre terjedt az egész környéken.</verse>
				<verse number="15">És ő tanított zsinagógáikban, és mindenki magasztalta őt.</verse>
				<verse number="16">És Názáretbe ment, ahol nevelkedett, és szokása szerint bement szombatnapon a zsinagógába és fölkelt olvasni.</verse>
				<verse number="17">És átadták neki Izaiás próféta könyvét. És amint a könyvet fölnyitotta, azon helyre talált, ahol írva van:</verse>
				<verse number="18">Az Úr lelke énrajtam, azért kent föl és küldött el engem örömhírt vinni a szegényeknek, meggyógyítani a törödelmes szívűeket,</verse>
				<verse number="19">szabadulást hirdetni a foglyuknak és látást a vakoknak, szabadon bocsátani a megnyomorítottakat, hirdetni az Úr kedves esztendejét és a visszafizetés napját.</verse>
				<verse number="20">És miután a könyvet összegöngyölte, visszaadta a szolgának és leült. És a zsinagógában mindenkinek szeme ő reá irányult.</verse>
				<verse number="21">Kezde pedig imigyen szólni hozzájok: Ma beteljesedett ez az írás fületek hallattára.</verse>
				<verse number="22">S mindnyájan igazat adtak neki és csodálkoztak azokon a kedves igéken, melyek szájából folytak, és mondák: Nemde Józsefnek a fia ez?</verse>
				<verse number="23">És monda nekik: Bizonyára e példabeszédet mondjátok nekem: Orvos, gyógyítsd, meg tenmagadat! Hallottuk, mily nagy dolgok történtek Kafarnaumban, cselekedd azokat itt a te hazádban is!</verse>
				<verse number="24">Ő pedig monda: Bizony mondom nektek, hogy egy próféta sem kedvelt a saját hazájában.</verse>
				<verse number="25">Bizony mondom nektek: Sok özvegy volt Illés napjaiban Izraelben, mikor az ég zárva volt három esztendeig és hat hónapig, mikor nagy ínség lett az egész országban:</verse>
				<verse number="26">de azok közül egyikhez sem küldetett Illés, hanem csak a szidon-földi Szareptába, egy özvegy asszonyhoz.</verse>
				<verse number="27">És sok poklos volt Izraelben Elizeus próféta alatt, és senki sem tisztult meg közülök, hanem csak a szíriai Námán.</verse>
				<verse number="28">Amint ezt hallották, mindannyian haraggal teltek el a zsinagógában.</verse>
				<verse number="29">És felkelvén, kiűzték őt a városból, és felvitték ama hegy tetejére, melyen városuk épült, hogy onnan letaszítsák.</verse>
				<verse number="30">Ő azonban elhaladt soraik között és tovább ment.</verse>
				<verse number="31">És lement Kafarnaumba, Galilea városába, és tanította őket szombatonként.</verse>
				<verse number="32">És csodálkoztak az ő tanításán, mert beszéde hatalmas volt.</verse>
				<verse number="33">És volt a zsinagógában egy ember, ki tisztátalan lélektől volt megszállva, és fönnhangon kiabált,</verse>
				<verse number="34">mondván: Hagyj békét nekünk, mi közöd hozzánk, názáreti Jézus? Elveszteni jöttél-e minket? Tudom ki vagy: az Istennek Szentje.</verse>
				<verse number="35">És megfeddé őt Jézus, mondván: Némulj él és takarodjál ki belőle! És miután az ördög a középre vetette, kiment belőle és mitsem ártott neki.</verse>
				<verse number="36">És félelem szállta meg mindnyájukat és egymás között beszélgetve, mondák: Mi dolog ez, hogy hatalommal és erővel parancsol a tisztátalan lelkeknek és kitakarodnak?</verse>
				<verse number="37">És elterjedt az ő híre a környék minden helységébe.</verse>
				<verse number="38">Érre Jézus elindult a zsinagógából és bement Simon házába. Simon napa pedig nagy lázban feküdt és könyörögtek neki érdekében.</verse>
				<verse number="39">És föléje állva, parancsolt a láznak és elhagyta őt, mire az rögtön fölkelt és szolgált nekik.</verse>
				<verse number="40">Midőn pedig a nap lenyugodott, akiknek különféle nyavalyákban sinlődő betegeik voltak, mind hozzá vitték, ő pedig egyenkint rajok tette kezeit, s meggyógyította őket.</verse>
				<verse number="41">Sokakból pedig ördögök mentek ki kiáltozva, mondván: Te vagy az Isten Fia! És megdorgálva őket, nem engedte beszélni, mert tudták, hogy ő a Krisztus.</verse>
				<verse number="42">Mikor pedig megvirradt, kiment egy magányos helyre és a nép kereste őt, s hozzá férkőztek és tartóztatták, hogy ne menjen el tőlük.</verse>
				<verse number="43">De ő azt mondotta nekik: Más városoknak is kell hirdetnem az Isten országát; mert avégre vagyok küldve.</verse>
				<verse number="44">És prédikált Galilea zsinagógáiban.</verse>
			</chapter>
			<chapter number="5">
				<verse number="1">Történt pedig, mikor a nép hozzá tódult, hogy az Isten igéjét hallgassa, akkor ő a Genezáret tava mellett állott, -</verse>
				<verse number="2">és látott két hajót a tó szélén állani; a halászok pedig kiszállottak és hálóikat mosogatták.</verse>
				<verse number="3">Beszállott tehát az egyik hajóba, mely Simoné volt, és kérte őt, hogy evezzen a szárazföldtől egy kissé beljebb, és leült és a hajócskából tanította a sokaságot.</verse>
				<verse number="4">Mikor pedig megszűnt beszélni, monda Simonnak: Menj a mély vízre és vessétek ki hálóitokat halfogásra.</verse>
				<verse number="5">És viszonzá Simon és monda neki: Mester, egész éjjel fáradtunk és semmit sem fogtunk, de a te szavadra kivetem a hálót.</verse>
				<verse number="6">És mikor ezt megtették, nagy mennyiségű halat fogtak; de hálójuk szakadozni kezdett.</verse>
				<verse number="7">Intettek tehát társaiknak, kik a másik hajón voltak, hogy jöjjenek és segítsenek nekik. És odamentek és megtöltötték mindkét hajót úgy, hogy majdnem elmerültek.</verse>
				<verse number="8">Mikor ezt Simon Péter látta, Jézus térdeihez borult, mondván: Távozzál tőlem Uram, mert bűnös ember vagyok!</verse>
				<verse number="9">Mert álmélkodás fogta el őt és mindazokat, kik vele voltak a halfogáson, melyet tettek,</verse>
				<verse number="10">hasonlóképen Jakabot és Jánost is, Zebedeus fiait, kik Simonnak társai voltak. És monda Jézus Simonnak: Ne félj! Ezentúl már embereket fogsz.</verse>
				<verse number="11">És kivonták hajóikat a szárazra, és elhagytak mindent és követték őt.</verse>
				<verse number="12">És történt, hogy mikor egyik városban volt, íme, egy férfi telve poklossággal, meglátta Jézust és arcra borulva kérte őt, mondván: Uram, ha akarod, megtisztíthatsz engem.</verse>
				<verse number="13">És kinyújtva kezét, megérintette őt mondván: Akarom, tisztulj meg! És azonnal eltűnt róla a poklosság.</verse>
				<verse number="14">És ő meghagyta neki, hogy senkinek meg ne mondja, hanem: Menj (úgymond) és mutasd meg magadat a papnak és vigy áldozatot megtisztulásodért, amint megparancsolta Mózes, bizonyságul nekik.</verse>
				<verse number="15">A hír pedig mindinkább elterjedt felőle, és sok nép gyűlt egybe, hogy őt hallgassák és betegségeikből meggyógyuljanak.</verse>
				<verse number="16">ő azonban visszavonult a magányba és imádkozott.</verse>
				<verse number="17">És történt egy napon, hogy leült és tanított. És ott ültek a farizeusok és írástudók, kik Galileának és Júdeának minden falujából és Jeruzsálemből jöttek; és az Úr ereje velök volt, hogy őket meggyógyítsa.</verse>
				<verse number="18">S íme néhány férfi egy embert hozott, ki inaszakadt volt, és be akarták őt vinni és elébe tenni.</verse>
				<verse number="19">De mivel a néptömegben nem találtak utat, amerre őt bevigyék, felmentek a háztetőre és a cseréptetőn át leeresztették ágyastul a középre, Jézus elé.</verse>
				<verse number="20">Kiknek midőn hitét látta, monda: Ember, megbocsáttatnak neked a te bűneid.</verse>
				<verse number="21">Mire az írástudók és farizeusok gondolkozóba estek, mondván: Kicsoda ez a káromkodó? Ki bocsáthatja meg a bűnöket, mint egyedül az Isten.</verse>
				<verse number="22">Amint pedig Jézus az ő gondolataikat észrevette, szót emelt és monda nekik: Mit gondoltok szívetekben?</verse>
				<verse number="23">Mi könnyebb? azt mondani-e: Megbocsáttatnak neked a te bűneid? vagy azt mondani: Kelj fel és járj?</verse>
				<verse number="24">De hogy megtudjátok, hogy az Emberfiának van hatalma a földön a bűnök megbocsátására, - monda az inaszakadtnak: Mondom neked kelj fel, vedd ágyadat és menj haza!</verse>
				<verse number="25">És az rögtön, az ő szemük láttára fölkelt, fogta az ágyat, melyen feküdt, és elment haza, magasztalva az Istent.</verse>
				<verse number="26">És csodálat fogta el mindnyájukat és dicsérték Istent, s félelemmel eltelve, mondogatták: Csoda-dolgokat láttunk ma.</verse>
				<verse number="27">Ezután kiment és látott egy Lévi nevű vámost a vámon ülni és monda neki: Kövess engem! És az elhagyva mindent, felkelt és követte őt.</verse>
				<verse number="28">És Lévi nagy vendégséget szerzett neki a saját házában.</verse>
				<verse number="29">És nagy sereg vámos és mások voltak jelen, akik velők együtt letelepedtek.</verse>
				<verse number="30">És zúgolódtak a farizeusok és Írástudóik és mondották az ő tanítványainak: Miért esztek és isztok a vámosokkal és bűnösökkel?</verse>
				<verse number="31">Mire Jézus feleié nekik: Nem az egészségesek szorulnak orvosra, hanem a betegek.</verse>
				<verse number="32">Nem azért jöttem hogy az igazakat hívjam bűnbánatra, hanem a bűnösöket.</verse>
				<verse number="33">Azok pedig mondák neki: Miért böjtölnek és imádkoznak János tanítványai gyakorta, valamint a farizeusokéi is, a tieid pedig esznek, isznak?</verse>
				<verse number="34">Kiknek ő monda: Vájjon böjtöltethetitek-e a násznépet, míg velők van a vőlegény?</verse>
				<verse number="35">De majd jönnek napok, amikor a vőlegény elvétetik tőlük, azokon a napokon majd böjtölnek.</verse>
				<verse number="36">De mondott nekik példabeszédet is: Senki sem tesz foltot új ruhából régi ruhára; mert különben az újat is elrontja, meg a régire sem illik rá az új folt.</verse>
				<verse number="37">És senki sem tölt új bort régi tömlőkbe, mert különben az új bor kiszakítja a tömlőket és kifolyik, és a tömlők tönkre mennek.</verse>
				<verse number="38">Hanem az új bort új tömlőkbe kell tölteni, s mind a kettő épen marad.</verse>
				<verse number="39">És aki ó-bort iszik, nem akar mindjárt újat, mert azt mondja: Jobb az ó.</verse>
			</chapter>
			<chapter number="6">
				<verse number="1">Történt pedig a másodelső szombaton, midőn átment a vetéseken, hogy tanítványai kalászokat téptek, és kezeikkel szétdörzsölvén, megették.</verse>
				<verse number="2">Némelyek azonban a farizeusok közül mondák nekik: Miért teszitek azt, amit szombatnapokon nem szabad?</verse>
				<verse number="3">De Jézus megfelelt nekik, mondván: Azt sem olvastátok-e, amit Dávid cselekedett, mikor megéhezett ő és akik vele voltak?</verse>
				<verse number="4">Hogy bement az Isten házába, s fogta a kitett kenyereket, evett belőlök és adott azoknak is, kik vele voltak, melyeket pedig nem volt szabad, megenni másnak, mint csak a papoknak?</verse>
				<verse number="5">És monda nekik: Az Emberfia ura a szombatnak is.</verse>
				<verse number="6">Történt azonban másik szombaton is, hogy bement a zsinagógába és tanított. És volt ott egy ember, kinek jobb keze el volt száradva.</verse>
				<verse number="7">Megfigyelték tehát az írástudók és farizeusok, vajjon gyógyít-e szombaton, hogy legyen miről vádolni őt.</verse>
				<verse number="8">Ő azonban ismerte gondolataikat és monda az elszáradt kezű embernek: Kelj föl és állj a középre! És az fölkelt és odaáll ott.</verse>
				<verse number="9">Mire Jézus monda nekik: Azt kérdezem tőletek, vajjon szabad-e szombaton jót cselekedni, avagy rosszat; életet menteni, vagy veszni hagyni?</verse>
				<verse number="10">És miután valamennyin végignézett, monda az embernek: Nyújtsd ki a kezedet! És kinyújtotta, és keze meggyógyult.</verse>
				<verse number="11">Azok pedig egészen elvakultak és arról tanakodtak egymás közt, hogy mit tegyenek Jézussal.</verse>
				<verse number="12">Történt pedig ama napokban, hogy kiment a hegyre imádkozni és az egész éjszakát imádságban töltötte Istennel.</verse>
				<verse number="13">És mikor megvirradt, magához hívta tanítványait és kiválasztott közülök tizenkettőt (kiket apostoloknak is nevezett),</verse>
				<verse number="14">Simont, kit Péternek hívott, és Andrást, az ő testvérét, Jakabot és Jánost, Fülöpöt és Bertalant,</verse>
				<verse number="15">Mátét és Tamást, Jakabot az Alfeus fiát, és Simont, kit buzgónak hívnak,</verse>
				<verse number="16">és Júdást, Jakabnak testvérét és karióti Júdást, aki áruló lett.</verse>
				<verse number="17">És midőn lejött velők, megállt egy térségen, tanítványainak seregével és nagy sokaságú néppel egész Júdeából és Jeruzsálemből, a tenger mellékéről, Tirusból és Szidonból,</verse>
				<verse number="18">kik azért jöttek, hogy őt hallgassák és betegségeikből meggyógyuljanak. És akiket tisztátalan lelkek gyötörtek, meggyógyultak.</verse>
				<verse number="19">És az egész nép érinteni igyekezett őt, mert erő áradt ki belőle és meggyógyította valamennyit.</verse>
				<verse number="20">S fölemelte szemeit tanítványaira és mondá: Boldogok vagytok szegények, mert tietek az Isten országa.</verse>
				<verse number="21">Boldogok, kik most éheztek, mert majd kielégíttettek. Boldogok, kik most sírtok, mert nevetni fogtok.</verse>
				<verse number="22">Boldogok lesztek, midőn gyűlölnek benneteket az emberek, és midőn kirekesztenek és szidalmaznak titeket, és neveteket rossz hírbe hozzák az Emberfiáért.</verse>
				<verse number="23">Örüljetek ama napon és vigadjatok, mert íme, nagy lesz a ti jutalmatok mennyben. Mert így bántak a prófétákkal az ő atyáik.</verse>
				<verse number="24">De jaj nektek, gazdagok, mert meg van a ti vigasztalástok.</verse>
				<verse number="25">Jaj nektek, kik jóllaktatok, mert éhezni fogtok. Jaj nektek, kik most nevettek, mert majd keseregtek és sírtok.</verse>
				<verse number="26">Jaj, ha az emberek magasztalnak titeket, mert így tettek az ő atyáik a hamis prófétákkal.</verse>
				<verse number="27">De nektek, akik halljátok azt mondom: Szeressétek ellenségeiteket, jót tegyetek azokkal, kik titeket gyűlölnek.</verse>
				<verse number="28">Áldjátok akik titeket átkoznak, és imádkozzatok azokért kik titeket rágalmaznak.</verse>
				<verse number="29">És aki téged arcul üt, tartsd oda neki a másikat is; és aki elveszi tőled köpenyedet, ne tagadd meg tőle köntösödet se!</verse>
				<verse number="30">Mindenkinek pedig, aki kér tőled, adj; és aki elviszi, ami a tied, attól vissza ne kérjed!</verse>
				<verse number="31">És amint akarjátok, hogy nektek cselekedjenek az emberek, ti is hasonlóképen cselekedjetek nekik.</verse>
				<verse number="32">Mert ha azokat szeretitek, kik titeket szeretnek, minő hálát érdemeltek? Hiszen a bűnösök is szeretik azokat, kik őket szeretik.</verse>
				<verse number="33">És ha jót tesztek azokkal, akik veletek jót cselekesznek, minő hálát érdemeltek? Hiszen ezt a bűnösök is megteszik!</verse>
				<verse number="34">És ha kölcsönt adtok azoknak, akiktől viszont kapni reméltek, minő hálát érdemeltek? Hiszen a bűnösök is adnak kölcsönt a bűnösöknek, hogy hasonlót kapjanak viszont.</verse>
				<verse number="35">Hanem szeressétek inkább ellenségeiteket, tegyetek jót és kölcsönözzetek, anélkül hogy azért valamit várnátok, és nagy leszen a ti jutalmatok, és a Magasságbelinek fiai lesztek, mert ő kegyes a hálátlanokhoz és gonoszokhoz.</verse>
				<verse number="36">Legyetek tehát irgalmasok, valamint a ti Atyátok is irgalmas!</verse>
				<verse number="37">Ne ítéljetek és nem fogtok ítéltetni; ne kárhoztassatok és nem fogtok kárhoztattatni; bocsássatok meg és megbocsáttatik nektek.</verse>
				<verse number="38">Adjatok és adatik nektek, jó és tömött, megrázott és kifolyó mértéket adnak a ti öletekbe. Mert ugyanazon mértékkel, mellyel ti mértek, mérnek vissza nektek.</verse>
				<verse number="39">Mondott pedig nekik hasonlatosságot is: Vajjon a vak vezetheti-e a vakot? Nem esnek-e mindketten a gödörbe?</verse>
				<verse number="40">A tanítvány nem fölebbvaló mesterénél; tökéletes lesz pedig mindaz, aki van olyan, mint a mestere.</verse>
				<verse number="41">Mit is nézed a szálkát testvéred szemében, holott a gerendát, mely saját szemedben van, nem veszed észre?</verse>
				<verse number="42">Vagy hogy mondhatod testvérednek: Testvér, hadd vegyem ki szemedből a szálkát, mikor a saját szemedben nem látod meg a gerendát? Képmutató! vesd ki előbb a gerendát a te szemedből, s aztán lásd, hogyan húzod ki a szálkát testvéred szeméből.</verse>
				<verse number="43">Mert nem jó fa az, amely rossz gyümölcsöt terem, és nem rossz fa az, amely jó gyümölcsöt terem.</verse>
				<verse number="44">Mert minden fát a gyümölcséről ismernek meg; mert sem a tövisekről nem szednek fügét, sem a csipkebokorról nem szüretelnek szőlőt.</verse>
				<verse number="45">A jó ember az ő szívének jó kincséből jót hoz elő, és a rossz ember a gonosz kincsből gonoszát hoz elő. Mert a száj a szív bőségéből beszél.</verse>
				<verse number="46">De miért mondjátok nekem: Uram, Uram, és nem cselekszitek amit mondok?</verse>
				<verse number="47">Mindaz, aki hozzám jön és hallgatja beszédeimet, megmondom nektek, kihez hasonló.</verse>
				<verse number="48">Hasonló ahhoz az emberhez, ki midőn házat épített, mélyre leásott és az alapot kősziklára helyezte. Mikor pedig jött a vízáradás, az ár neki rontott annak a háznak, de nem tudta megingatni, mert kősziklára volt alapítva.</verse>
				<verse number="49">Aki pedig hallgatja és nem cselekszi (beszédeimet), hasonló olyan emberhez, aki házát a földre építette alap nélkül, melynek neki rontott a vihar és nyomban összedőlt, és nagy lett ama háznak romlása.</verse>
			</chapter>
			<chapter number="7">
				<verse number="1">Miután pedig minden beszédét elvégezte a nép hallatára, bement Kafarnaumba.</verse>
				<verse number="2">Egy századosnak szolgája pedig, ki neki igen kedves volt, betegen feküdt és közel volt a halálhoz.</verse>
				<verse number="3">Mikor ez Jézusról hallott, elküldötte hozzá a zsidók véneit, és kérette őt, hogy jöjjön el és gyógyítsa meg szolgáját.</verse>
				<verse number="4">Azok tehát elmentek Jézushoz és sürgősen kérték őt, mondván neki: Megérdemli, hogy ezt megtedd neki,</verse>
				<verse number="5">mert szereti nemzetünket és ő építette nekünk a zsinagógát.</verse>
				<verse number="6">Jézus tehát elment velők. S mikor már nem messze volt a háztól, a százados hozzá küldötte barátait, mondván: Uram, ne fáradj; mert nem vagyok méltó, hogy hajlékomba jöjj.</verse>
				<verse number="7">Ugyanezért magamat sem tartottam méltónak, hogy hozzád menjek, hanem csak egy szóval mondjad, és meggyógyul az én szolgám.</verse>
				<verse number="8">Mert én is hatalom alatt álló ember vagyok, kinek katonák állnak rendelkezésemre, és ha ennek azt mondom: Eredj! - elmegy; a másiknak: Jöjj! - és jön; és szolgámnak: Tedd ezt, - és megteszi.</verse>
				<verse number="9">Amint Jézus ezt hallotta, csodálkozott, és megfordulva, monda az őt követő tömegnek: Bizony mondom nektek, még Izraelben sem találtam ekkora hitet.</verse>
				<verse number="10">És mikor a kiküldöttek hazatértek, a szolgát, aki beteg volt, egészségben találták.</verse>
				<verse number="11">Történt azután, hogy egy városba ment, melynek neve Naim. S vele mentek tanítványai és nagy népsokaság.</verse>
				<verse number="12">Amint pedig a város kapujához közeledett, íme, egy halottat hoztak ki, egyetlen fiát égy anyának, aki özvegy volt, és a városból sok nép kísérte.</verse>
				<verse number="13">Midőn az Úr meglátta őt, megesett rajta a szíve és monda neki: Ne sírj!</verse>
				<verse number="14">És odalépett és megérintette a koporsót; azok pedig, akik vitték, megállottak. És monda: Ifjú, mondom neked, kelj föl!</verse>
				<verse number="15">És a halott felült és beszélni kezdett. És visszaadta Őt anyjának.</verse>
				<verse number="16">Erre félelem fogta el mindnyájukat és magasztalták Istent, mondván: Nagy próféta támadott közöttünk és az Isten meglátogatta az ő népét.</verse>
				<verse number="17">És ez a hír elterjedt felőle egész Júdeában és az egész környéken.</verse>
				<verse number="18">És mindezekről értesítették Jánost az ő tanítványai.</verse>
				<verse number="19">És magához hívott János kettőt tanít1-ványai közül és elküldé őket Jézushoz, mondván: Te vagy-e az eljövendő, vagy mást várjunk?</verse>
				<verse number="20">Midőn tehát e férfiak hozzá érkeztek, mondák: Keresztelő János küldött bennünket hozzád mondván: Te vagy-e az eljövendő, vagy mást várjunk?</verse>
				<verse number="21">Épen akkor pedig sokakat gyógyított meg betegségeikből és nyavalyáikból és a gonosz lelkektől, és sok vaknak visszaadta látását.</verse>
				<verse number="22">És felelvén, monda nekik: Menjetek és vigyétek hírül Jánosnak, amit hallottatok és láttatok: hogy a vakok látnak, a sánták járnak, a poklosok megtisztulnak, a siketek hallanak, a halottak feltámadnak, a szegényeknek az evangéliumot hirdetik,</verse>
				<verse number="23">és boldog aki énbennem meg nem botránkozik.</verse>
				<verse number="24">És miután János küldöttei elmentek, kezdett a népnek Jánosról beszélni: Mit mentetek ki a pusztába látni? Széltől ingatott nádszálat-e?</verse>
				<verse number="25">Vagy mit mentetek ki látni? Puha ruhákba öltözött embert-e? íme, akik drága ruhákban és gyönyörökben élnek, a királyok palotáiban találhatók.</verse>
				<verse number="26">De mit mentetek ki látni? Prófétát? Bizony mondom nektek, hogy még prófétánál is többet,</verse>
				<verse number="27">mert ez az, akiről írva van: íme én elküldöm követemet a te színed előtt, ki elkészíti előtted utadat.</verse>
				<verse number="28">Mert mondom nektek: Az asszonyok szülöttei között nincsen nagyobb próféta Keresztelő Jánosnál: De aki a legkisebb az Isten országában, nagyobb nálánál.</verse>
				<verse number="29">És az egész nép, mely hallgatta, és a vámosok igazolták Istent, megkeresztelkedvén János keresztségével.</verse>
				<verse number="30">A farizeusok és a törvénytudók ellenben mellőzték Isten szándékát önmagukkal, nem keresztelkedvén meg általa.</verse>
				<verse number="31">Az Úr pedig monda: Kihez hasonlítsam tehát e nemzedék embereit és kihez hasonlók?</verse>
				<verse number="32">Hasonlók a piacon ülő gyermekekhez, kik egymással beszélgetve mondják: Furulyáztunk nektek és nem táncoltatok; jajgattunk és nem sírtatok.</verse>
				<verse number="33">Mert eljött Keresztelő János, ki sem kenyeret nem evett, sem bort nem ivott, és azt mondjátok: ördöge van.</verse>
				<verse number="34">Kijött az Emberfia, aki eszik és iszik, és azt mondjátok: Íme a falánk és borivó ember, a vámosok és bűnösök barátja!</verse>
				<verse number="35">És a bölcseség igazolva lőn minden gyermeke által.</verse>
				<verse number="36">Egy valaki pedig a farizeusok közül megkérte őt, hogy étkezzék nála. És bement a farizeus házába és letelepedett.</verse>
				<verse number="37">És íme a városnak egy bűnös asszonya, amint megtudta, hogy a farizeus házában letelepedett, egy alabástromedényt hozott kenettel,</verse>
				<verse number="38">és megállva hátul lábainál, kezdé lábait könnyeivel áztatni és fejének hajfürtjeivel törölgetni, és csókolgatta lábait és a kenettel kenegette.</verse>
				<verse number="39">Midőn pedig ezt a farizeus, aki őt meghitta - látta, monda magában: Ha ez próféta volna, bizonnyal tudná, hogy kicsoda és miféle asszony az, aki őt érinti, tudniillik, hogy bűnös.</verse>
				<verse number="40">Mire Jézus monda neki: Simon, valami mondanivalóm van neked. Az pedig monda: Szólj Mester!</verse>
				<verse number="41">Egy hitelezőnek két adósa volt. Az egyik ötszáz dénárral tartozott neki, a másik pedig ötvennel.</verse>
				<verse number="42">Mivelhogy nem volt nekik miből megfizetniük, elengedte mindkettőnek. Vajjon melyik fogja őt jobban szeretni?</verse>
				<verse number="43">Felelé Simon és monda: Azt hiszem, hogy az, amelyiknek többet engedett el. Ő pedig monda neki: Helyesen ítéltél.</verse>
				<verse number="44">És az asszonyhoz fordulva monda Simonnak: Látod ezt az asszonyt? Bejöttem házadba, vizet lábaimra nem adtál, ez pedig könnyeivel áztatta lábaimat és hajával törölgette.</verse>
				<verse number="45">Csókot nekem nem adtál, ez pedig amióta bejött, nem szűnt meg lábaimat csókolgatni.</verse>
				<verse number="46">Fejemet olajjal nem kented meg, ez pedig kenettel kenegette lábaimat.</verse>
				<verse number="47">Miértis azt mondom neked: Megbocsáttatik neki sok bűne, mert igen szeretett; akinek pedig kevesebb bocsáttatik meg, kevésbbé szeret.</verse>
				<verse number="48">Az asszonynak pedig monda: A te bűneid meg vannak bocsátva.</verse>
				<verse number="49">És a vele együtt letelepültek mondogatták magokban: Kicsoda ez, aki még a bűnöket is megbocsátja?</verse>
				<verse number="50">Monda pedig az asszonynak: A te hited megmentett téged, menj békével!</verse>
			</chapter>
			<chapter number="8">
				<verse number="1">Történt ezután, hogy városról városra és faluról falura járt, tanítva és hirdetve az Isten országát, és vele a tizenkettő</verse>
				<verse number="2">és néhány asszony, akiket a gonosz lelkektől és betegségekből meggyógyított: Mária, kit Magdolnának hívnak, kiből hét ördög ment ki,</verse>
				<verse number="3">és Joanna, Kuzának, Heródes udvarmesterének felesége, és Zsuzsanna, és sok egyebek, kik saját vagyonukból szolgáltak neki.</verse>
				<verse number="4">Mikor pedig igen sok nép jött össze és a városokból hozzá siettek, monda nekik példabeszédképen:</verse>
				<verse number="5">Kiment a magvető elvetni az ő magvát. És amint vetett, a mag egy része az útfélre esett, hol a járókelők eltiporták és az égi madarak fölették.</verse>
				<verse number="6">Egy másik rész pedig köves talajra hullott, és amint kikelt elszáradt, mert nem volt nedvessége.</verse>
				<verse number="7">A harmadik rész tövisek közé esett, és a vele együtt kikelt tövisek elfojtották.</verse>
				<verse number="8">Végül a negyedik rész jó földbe hullott, és kikelvén százszoros termést hozott. Ezt mondván, fölkiáltott: Akinek füle van a hallásra, hallja meg.</verse>
				<verse number="9">Tanítványai pedig kérdezték őt, mit jelent ez a példabeszéd.</verse>
				<verse number="10">Kiknek ő felelé: Tinektek megadatott tudni az Isten országának titkát, a többieknek azonban csak példabeszédekben, hogy látván, ne lássák, és hallván, ne értsék.</verse>
				<verse number="11">A példabeszéd értelme pedig ez: A mag az Isten igéje.</verse>
				<verse number="12">Az útfélre esők pedig azok, akik hallgatják, azután eljő az ördög és kiveszi az igét szívökből, nehogy higyjenek és üdvözüljenek.</verse>
				<verse number="13">A köves helyre esők viszont azok, akik midőn hallják, örömmel fogadják az igét, de nincsen gyökerük, kik egy ideig hisznek, de a kísértés idején elpártolnak.</verse>
				<verse number="14">Ami pedig a tövisek közé esett, azok, akik hallották, de az élet gondjai, gazdagságai és gyönyörei által a fejlődés közben elfojtatva, gyümölcsöt nem hoznak.</verse>
				<verse number="15">Ami pedig jó földbe esett, azok, kik hallván az igét, szíves örömest megtartják, és gyümölcsöt teremnek türelemmel.</verse>
				<verse number="16">Ha pedig valaki gyertyát gyújt, nem födi le edénnyel, sem az ágy alá nem teszi, hanem a tartóra helyezi, hogy a bemenők lássak a világosságot.</verse>
				<verse number="17">Mert nincs oly titok, mely nyilvánosságra ne jutna, sem oly rejtett dolog, mely ki ne tudódnék és napfényre ne jönne.</verse>
				<verse number="18">Lássátok tehát, hogyan hallgassátok. Mert akinek van, annak adatik; akinek pedig nincs, még amit bírni vél is, elvétetik tőle.</verse>
				<verse number="19">Fölkeresték pedig őt anyja és rokonai, de nem juthattak hozzá a sokaságtól.</verse>
				<verse number="20">És hírül vitték neki: Anyád és rokonaid künn állnak és látni akarnak.</verse>
				<verse number="21">Ő azonban felelé és monda nekik: Az én anyám és rokonaim azok, kik az Isten igéjét hallgatják és teljesítik.</verse>
				<verse number="22">Történt pedig egyik napon, hogy ő és tanítványai beszálltak egy hajócskába, és monda nekik: Evezzünk át a tavon! És elindultak.</verse>
				<verse number="23">És míg azok evezgettek, ő elaludt, és heves vihar csapott le a tóra, és a hullámok elborították őket és veszélyben forogtak.</verse>
				<verse number="24">Hozzámentek tehát és fölkeltették őt, mondván: Mester, elveszünk! Ő azonban fölkelt, parancsolt a szélnek és a hullámzó víznek, mire az lecsillapult és csendesség lőn.</verse>
				<verse number="25">Monda erre nekik: Hol a ti hitetek? Kik félve és csodálkozva mondák egymásnak: Vajjon kicsoda ez, hogy még a szeleknek és tengernek is parancsol, és engedelmeskednek neki?</verse>
				<verse number="26">Innen a Gerazaiak tartománya felé tartottak, mely Galileának átellenében van.</verse>
				<verse number="27">És amint kiszállt a szárazföldre, egy férfi jött elébe, kiben már régóta ördög lakott, és nem viselt ruhát, sem házban nem lakott, hanem a sírboltokban.</verse>
				<verse number="28">Ez midőn meglátta Jézust, leborult előtte és fönnhangon kiáltva, monda: Mi közöd hozzám Jézus, a magasságbeli Istennek Fia? Kérlek, ne gyötörj engem!</verse>
				<verse number="29">Megparancsolta ugyanis a tisztátalan léleknek, hogy menjen ki az emberből. Mert régóta gyötörte őt, és megkötözték láncokkal és bilincsekbe verve őrizték, de ő széttépte a láncokat, és az ördög a pusztába űzte őt.</verse>
				<verse number="30">Jézus pedig megkérdezte őt, mondván: Mi a te neved? Az pedig monda: Légió! Mert sok ördög tartotta őt megszállva.</verse>
				<verse number="31">És kérték őt, hogy ne parancsolja nekik, hogy a pokolba menjenek.</verse>
				<verse number="32">Volt pedig ott egy nagy sertéscsorda, a hegyen legelészve, és kérték őt, engedje meg, hogy azokba mehessenek. És megengedte nekik.</verse>
				<verse number="33">Kimentek tehát az ördögök az emberből és megszállták a sertéseket, mire a csorda hanyatt-homlok rohant a tóba és belefulladt.</verse>
				<verse number="34">Mikor a pásztorok látták, mi történt, elfutottak és hírül vitték a városba és majorokba.</verse>
				<verse number="35">Kimentek tehát, hogy lássák mi történt és Jézushoz jöttek, és ott találták az embert, akiből az ördögök kimentek, ülve, felöltözötten és ép ésszel az ő lábainál, és féltek.</verse>
				<verse number="36">De azok is elbeszélték nekik, akik a dolgot látták, hogy mikép szabadult meg a Légiótól.</verse>
				<verse number="37">És a Gerazaiak tartományának összes népe kérte őt, hogy távozzék el tőlük, mert nagy félelem szállta meg őket. Ő tehát beszállva a hajóba, visszatért.</verse>
				<verse number="38">A férfiú azonban, kiből az ördögök kitakarodtak, kérte őt, hogy vele maradhasson, de Jézus elbocsátotta őt, mondván:</verse>
				<verse number="39">Menj haza és beszéld el, mily nagy dolgot cselekedett veled az Isten. És az elment és hirdette az egész városban, mily nagy dolgot cselekedett vele Jézus.</verse>
				<verse number="40">Történt pedig, hogy midőn Jézus visszatért, a népsereg fogadta őt, mert mindnyájan várták.</verse>
				<verse number="41">És íme jött egy Jairus nevű férfiú, ki a zsinagóga elöljárója volt, és leborult Jézus lábaihoz, kérve őt, hogy térjen be házába,</verse>
				<verse number="42">mert volt neki egyetlen egy, körülbelül tizenkét esztendős leánya, és ez halálán volt. Történt pedig, hogy útközben a nép szorongatta őt.</verse>
				<verse number="43">És egy asszony, ki tizenkét év óta vérfolyásban szenvedett és minden vagyonát az orvosokra költötte, de egy sem tudta meggyógyítani,</verse>
				<verse number="44">hátulról hozzáment és megérintette ruhájának szegélyét, mire vérfolyása azonnal elállt.</verse>
				<verse number="45">És monda Jézus: Ki az, aki engem megérintett? Mivel pedig mindnyájan tagadták, monda Péter és akik vele voltak: Mester, a sokaság szorongat és nyom téged, és te még azt kérdezed: Ki érintett meg?</verse>
				<verse number="46">És monda Jézus: Valaki megérintett, mert én éreztem, hogy érő áradt ki belőlem.</verse>
				<verse number="47">Mikor tehát az asszony látta, hogy nem maradt titokban, remegve jött elő és leborult lábaihoz és kijelentette az egész nép előtt, hogy mi okból érintette őt, és hogy mikép gyógyult meg rögtön.</verse>
				<verse number="48">Ő pedig monda neki: Leányom, a te hited meggyógyított téged; menj békével!</verse>
				<verse number="49">Mialatt ő még szólott, jött valaki a zsinagóga elöljárójához és monda neki: Leányod meghalt, ne fáraszd őt!</verse>
				<verse number="50">Jézus azonban, amint e szót meghallotta, feleié a leányzó atyjának: Ne félj, csak higyj és meglesz mentve!</verse>
				<verse number="51">És mikor a házba ért, nem engedte meg senki másnak, hogy vele bemenjen, hanem csak Péternek, Jakabnak és Jánosnak, és a leány atyjának és anyjának.</verse>
				<verse number="52">Sírtak pedig mindnyájan és keseregtek a leányzó fölött. De ő monda: Ne sírjatok! A leányzó nem halt meg, hanem alszik.</verse>
				<verse number="53">És kinevették őt, tudván, hogy meghalt.</verse>
				<verse number="54">Ő azonban megfogta kezét és felkiáltott mondván: Leányzó, kelj föl!</verse>
				<verse number="55">És visszatért az ő lelke és rögtön fölkelt. És megparancsolta, hogy adjanak neki enni.</verse>
				<verse number="56">És álmélkodtak az ő szülői, de ő megparancsolta nekik, hogy senkinek meg ne mondják, ami történt.</verse>
			</chapter>
			<chapter number="9">
				<verse number="1">Egybehívta pedig a tizenkét apostolt és erőt és hatalmat adott nekik minden ördög fölött, és a betegségek gyógyítására.</verse>
				<verse number="2">És elküldötte őket az Isten országát hirdetni és a betegeket gyógyítani.</verse>
				<verse number="3">És monda nekik: Semmit se vigyetek az útra, se botot, se táskát, se kenyeret, se pénzt, se két köntöstök ne legyen.</verse>
				<verse number="4">És amely házba betértek, maradjatok ott, és onnét ki ne jöjjetek.</verse>
				<verse number="5">És ha valahol be nem fogadnak benneteket, kimenve abból a városból, még a port is rázzátok le lábaitokról bizonyságul ellenök.</verse>
				<verse number="6">Elindultak tehát és bejárták a falvakat, hirdették az evangéliumot és gyógyítottak mindenütt.</verse>
				<verse number="7">Meghallotta pedig Heródes negyedes fejedelem mindazt, ami általa történt, kétségben volt iránta, mivel némelyek azt mondották,</verse>
				<verse number="8">hogy János támadt fel halottaiból, némelyek, pedig, hogy Illés jelent meg; ismét mások, hogy a régi próféták egyike támadt fel.</verse>
				<verse number="9">És monda Heródes: Jánosnak én fejét vétettem. De kicsoda ez, kiről ilyeneket hallok? És látni akarta őt.</verse>
				<verse number="10">És midőn az apostolok visszatértek, elbeszélték neki mindazt, amit cselekedtek, mire magához vevén őket, félrevonult velők egy magányos helyre Betszaida mellé.</verse>
				<verse number="11">Mikor azonban a seregek ezt észrevették, utána mentek. És fogadta őket és beszélt nekik az Isten országáról, és akik gyógyításra szorultak, azokat meggyógyította.</verse>
				<verse number="12">A nap pedig hanyatlani kezdett és hozzá ment a tizenkettő és mondák neki: Bocsásd el a seregeket, hogy elmenve a körülfekvő falvakba és majorokba, szállást és élelmet találjanak, mert itt puszta helyen vagyunk.</verse>
				<verse number="13">Ő pedig monda nekik: Adjatok nekik ti enniök! De azok felelék: Nincs többünk öt kenyérnél és két halnál, hacsak el nem megyünk és eledeleket nem veszünk az egész seregnek.</verse>
				<verse number="14">Voltak pedig mintegy ötezren férfiak. Monda pedig tanítványainak: Telepítsétek le őket csoportonkint ötvenével.</verse>
				<verse number="15">És úgy cselekedtek és letelepítették valamennyit.</verse>
				<verse number="16">Ekkor fogta az öt kenyeret és két halat, föltekintett az égre és megáldotta azokat, megtörte és elosztotta tanítványainak, hogy tegyék eléje a népnek.</verse>
				<verse number="17">És ettek mindnyájan és jóllaktak, és fölszedtek a megmaradt hulladékokból tizenkét kosárral.</verse>
				<verse number="18">És történt, hogy mikor magányosan imádkozott, vele voltak a tanítványok is, és kérdezé őket mondván: Kinek mondanak engem a seregek?</verse>
				<verse number="19">Ők pedig felelék és mondák: Keresztelő Jánosnak; mások pedig. Illésnek, ismét mások pedig, hogy a régi próféták közül támadott fel valamelyik.</verse>
				<verse number="20">Erre monda nekik: Hát ti kinek tartotok engem? Felelé Simon Péter és monda: Az Isten Fölkentjének.</verse>
				<verse number="21">Akkor szívökre kötötte és meghagyta nekik, hogy ezt senkinek meg ne mondják.</verse>
				<verse number="22">Mert - úgymond - az Emberfiának sokat kell szenvednie, és a vénektől, főpapoktól és írástudóktól megvettetnie, megöletnie és harmadnapon feltámadnia.</verse>
				<verse number="23">Ezután valamennyihez így szólt: Ha valaki utánam akar jönni, tagadja meg önmagát és vegye fel keresztjét mindennap és kövessen engem.</verse>
				<verse number="24">Mert aki életét meg akarja menteni, elveszti azt; aki pedig elveszti életét énérettem, megmenti azt.</verse>
				<verse number="25">Mert mit használ az embernek, ha az egész világot megnyeri is, önmagát pedig elveszti és ön magában kárt vall?</verse>
				<verse number="26">Mert aki szégyell engemet és az én beszédeimet, azt az Emberfia is szégyellni fogja majd mikor eljövend az ő, és az Atya, és a szent angyalok dicsőségében.</verse>
				<verse number="27">Igazán mondom pedig nektek: Vannak némelyek az itt állók közül, akik nem ízlelik meg a halált, míg nem látják az Isten országát.</verse>
				<verse number="28">Történt pedig ezen beszédek után mintegy nyolc napra, hogy magával vitte Pétert, Jakabot és Jánost, és felment egy hegyre, hogy imádkozzék.</verse>
				<verse number="29">S midőn imádkozott, arcának színe más lett, és ruhája fehér és fényes.</verse>
				<verse number="30">És íme két férfiú beszélt vele: Mózes és Illés,</verse>
				<verse number="31">kik dicsőségben jelentek meg és az ő kimúlásáról beszéltek, melynek Jeruzsálemben kellett bekövetkeznie.</verse>
				<verse number="32">Pétert pedig, és akik vele voltak, álom nyomta el. És fölébredvén, látták az ő dicsőségét és a két férfiút, kik mellette álltak.</verse>
				<verse number="33">És történt, hogy mikor azok eltávoztak tőle, monda Péter Jézusnak: Mester, jó nekünk itt lennünk; hadd csináljunk három hajlékot, egyet neked, egyet Mózesnek és egyet Illésnek; nem tudva mit beszél.</verse>
				<verse number="34">Mialatt pedig ő ezeket mondotta, felhő támadt és beárnyékozta őket és féltek, midőn azok a felhőbe bementek.</verse>
				<verse number="35">És szózat hallatszott a felhőből, mondván: Ez az én szerelmes Fiam; őt hallgassátok!</verse>
				<verse number="36">S midőn a szózat elhangzott, Jézus egyedül maradt. És ők hallgattak és senkinek sem szóltak ama napokban arról, amit láttak.</verse>
				<verse number="37">Történt pedig a következő napon, hogy midőn a hegyről lementek, sok nép jött eléjök.</verse>
				<verse number="38">És íme egy férfiú a sokaság közül fölkiáltott, mondván: Mester, kérlek téged, tekints az én fiamra, mert egyetlenem.</verse>
				<verse number="39">És íme, egy (gonosz) szellem megragadja őt és rögtön kiáltoz, mert lecsapja őt és hányja-veti, úgy hogy tajtékzik, s alig hagy fel marcangolásával.</verse>
				<verse number="40">S kértem tanítványaidat, hogy űzzék ki belőle, de nem tudták.</verse>
				<verse number="41">Mire Jézus feleié és monda: Oh hitetlen és romlott nemzedék, meddig leszek még veletek és meddig tűrlek benneteket? Vezesd ide fiadat!</verse>
				<verse number="42">És mialatt odament, az ördög földre terítette és rángatta őt.</verse>
				<verse number="43">És Jézus megfenyegette a tisztátalan lelket, meggyógyította a gyermeket és visszaadta atyjának.</verse>
				<verse number="44">Álmélkodtanak pedig mindnyájan az Isten nagy voltán. És mialatt valamennyien csodálkoztak mindazon, amit cselekedett, monda tanítványainak: Véssétek szívetekbe e beszédeket; mert az Emberfia az emberek kezeibe fog adatni.</verse>
				<verse number="45">De ők nem értették e mondást, mert el volt előttök födve, hogy meg ne értsék; s megkérdezni sem merték őt e beszéd felől</verse>
				<verse number="46">Felmerült pedig köztük az a gondolat, hogy melyikük nagyobb.</verse>
				<verse number="47">Jézus pedig látván szivök gondolatait, fogott egy gyermeket és maga mellé állítva őt,</verse>
				<verse number="48">monda nekik: Aki e gyermeket befogadja az éri nevemben, engem fogad be; és aki engem befogad, azt fogadja be, aki engem küldött. Mert aki legkisebb valamennyitek között, az a legnagyobb.</verse>
				<verse number="49">Ezután megszólalt János és monda: Mester, láttunk valakit a te nevedben ördögöket űzni, és eltiltottuk neki, mert nem tart velünk.</verse>
				<verse number="50">És monda neki Jézus: Ne tiltsátok el! Mert aki nincs ellenetek, veletek van.</verse>
				<verse number="51">Történt pedig midőn beteltek az ö fölvételének napjai, föltette magában, hogy Jeruzsálembe megy.</verse>
				<verse number="52">S követeket küldött maga előtt, kik elindultak és betértek a szamaritánusok egyik városába, hogy neki szállást készítsenek.</verse>
				<verse number="53">De nem fogadták be őt, mivel Jeruzsálem felé tartott</verse>
				<verse number="54">Mikor tehát tanítványai, Jakab és János ezt látták, így szóltak: Uram, akarod-e hogy mondjuk, hogy tűz szálljon le az égből és megeméssze őket?</verse>
				<verse number="55">Ő azonban visszafordult és megfeddette őket, mondván: Nem tudjátok minő szelleműeknek kell lennetek.</verse>
				<verse number="56">Az Emberfia nem jött lelkeket elveszteni, hanem megmenteni. És más faluba mentek.</verse>
				<verse number="57">Történt pedig, hogy amint az utón mentek, egy valaki azt mondotta neki: Követlek téged, bárhova mégy.</verse>
				<verse number="58">Monda neki Jézus: A rókáknak lyukaik vannak és az égi madaraknak fészkeik, az Emberfiának pedig nincs, hová fejét lehajtsa.</verse>
				<verse number="59">Egy másiknak pedig monda: Kövess engem! Az pedig felelé: Uram, engedd meg előbb, hogy elmehessek és eltemethessem atyámat!</verse>
				<verse number="60">S mondá neki Jézus: Hadd temessék el a holtak az ő halottaikat! Te pedig menj, és hirdesd az Isten országát!</verse>
				<verse number="61">És monda a másik: Követlek, Uram, de engedd meg, hogy előbb búcsút vegyek az otthonvalóktól.</verse>
				<verse number="62">Monda neki Jézus: Egy sem alkalmas az Isten országára, aki kezét az ekére teszi és hátratekint.</verse>
			</chapter>
			<chapter number="10">
				<verse number="1">Ezután pedig kijelölt az Úr más hetvenkettőt is, és elküldé őket kettőnkint maga előtt minden városba és helyre, ahová menni szándékozott.</verse>
				<verse number="2">És monda nekik: Az aratás ugyan sok, de a munkás kevés. Kérjétek tehát az aratás urát, hogy küldjön munkásokat az ő aratásába.</verse>
				<verse number="3">Menjetek! Íme én mint bárányokat küldelek titeket a farkasok közé.</verse>
				<verse number="4">Ne hordjatok erszényt, se táskát, se lábbelit, és útközben senkit se köszöntsetek!</verse>
				<verse number="5">Bármely házba bementek, először azt mondjátok: Békeség e háznak!</verse>
				<verse number="6">És ha békeség fia leszen ott, rajta fog nyugodni a ti békeségtek; ha pedig nem, visszatér hozzátok.</verse>
				<verse number="7">Maradjatok pedig ugyanazon házban, s egyétek és igyátok, amijök van; mert a munkás méltó az ő jutalmára. Ne menjetek át egyik házból a másikba.</verse>
				<verse number="8">S bármely városba bementek és befogadnak benneteket, egyétek, amit elétek tesznek.</verse>
				<verse number="9">És gyógyítsátok meg a betegeket, akik abban vannak, és mondjátok nekik: Elközelgetett hozzátok az Isten országa.</verse>
				<verse number="10">Bármely városba pedig bementek és nem fogadnak be benneteket, menjetek ki annak utcáira és mondjátok:</verse>
				<verse number="11">Még a port is, mely várostokból ránk ragadt, lerázzuk rátok; de tudjátok meg, hogy az Isten országa elközelgetett.</verse>
				<verse number="12">Mondom nektek, hogy Sodornának tűrhetőbb sorsa lesz ama napon mint annak a városnak.</verse>
				<verse number="13">Jaj neked Korozain, jaj neked Betszaida! Mert ha Tirusban és Szidonban történtek volna azok a csodák, melyek bennetek történtek, régen szőrzsákban és hamuban ülve tartottak volna bűnbánatot.</verse>
				<verse number="14">De Tirusnak és Szidonnak tűrhetőbb sorsa is lesz az Ítéletkor, mint nektek.</verse>
				<verse number="15">És te Kafarnaum, mely az égig magasztaltattál, a pokolig fogsz alásüllyesztetni.</verse>
				<verse number="16">Aki titeket hallgat, engem hallgat, és aki titeket megvet, engem vet meg. Aki pedig engem megvet, azt veti meg, aki engem küldött.</verse>
				<verse number="17">A hetvenkettő pedig örömmel tért vissza, mondván: Uram, a te nevedben még az ördögök is engedelmeskednek nekünk.</verse>
				<verse number="18">És monda nekik: Láttam a sátánt, mint a villámot az égből lebukni.</verse>
				<verse number="19">Íme hatalmat adtam nektek, hogy kígyókra és skorpiókra léphettek, és az ellenség minden hatalma fölött, és semmi sem fog nektek ártani.</verse>
				<verse number="20">Mindazáltal ne annak örüljetek, hogy a szellemek engedelmeskednek nektek, hanem örüljetek annak, hogy neveitek fel vannak írva a mennyekben.</verse>
				<verse number="21">Ugyanazon órában ujongott a Szentlélekben és monda: Hálát adok neked, Atyám, mennynek s földnek Ura, hogy elrejtetted ezt a bölcsek és okosak elől, és kinyilvánítottad a kicsinyeknek. Igen, Atyám, mert így tetszett neked.</verse>
				<verse number="22">Az én Atyám mindent átadott nekem, és senki sem tudja, hogy ki a Fiú, hanem csak az Atya, és hogy ki az Atya, hanem csak a Fiú, és akinek a Fiú ki akarja jelenteni.</verse>
				<verse number="23">És tanítványaihoz fordulva monda: Boldogok a szemek, melyek azt látják, amit ti láttok.</verse>
				<verse number="24">Mert mondom nektek, hogy sok próféta és király akarta látni, amit ti láttok, és nem látta, és hallani, amit ti hallotok, és nem hallotta.</verse>
				<verse number="25">És íme fölállt egy törvénytudó, hogy megkísértse őt, és monda: Mester, mit kell cselekednem, hogy az örök életet elnyerjem?</verse>
				<verse number="26">Ő pedig monda neki: Mi van írva a törvényben? Mikép olvasod?</verse>
				<verse number="27">Amaz felelé és monda: Szeressed a te Uradat Istenedet teljes szívedből, teljes lelkedből, minden erődből és minden elmédből, és felebarátodat mint tennenmagadat.</verse>
				<verse number="28">És monda neki: Helyesen feleltél; tedd ezt, és élni fogsz!</verse>
				<verse number="29">Amaz pedig az igaz színében akarván feltűnni, monda Jézusnak: S ki az én felebarátom?</verse>
				<verse number="30">Viszonzá Jézus és monda: Egy ember leutazott Jeruzsálemből Jerikóba és rablók kezeibe esett, kik őt kifosztották, sebekkel tetézték és ott hagyva őt félholtan, elillantak.</verse>
				<verse number="31">Történt pedig, hogy egy pap jött le azon az utón, és látta őt és elment mellette.</verse>
				<verse number="32">Hasonlókép egy levita is, midőn ahhoz a helyhez ért és látta őt, tovább ment.</verse>
				<verse number="33">Egy szamaritánus pedig arra utazván, oda ment hozzá, és amint meglátta őt, könyörületre indult, bekötözte sebeit, olajat és bort öntve azokba.</verse>
				<verse number="34">S föltevén őt barmára, szállóba vitte (őt) és gondját viselte.</verse>
				<verse number="35">És másnap két dénárt vett elő és a gazdának adta mondván: Viseld gondját, és amit ezen felül költesz, visszajövet megadom neked.</verse>
				<verse number="36">E három közül mit gondolsz, melyik volt felebarátja annak, ki a rablók kezeibe esett?</verse>
				<verse number="37">Amaz pedig monda: Aki irgalmasságot cselekedett vele És monda neki Jézus: Menj, és te is hasonlóképen cselekedjél!</verse>
				<verse number="38">Történt pedig, hogy amint tovább mentek, egy faluba ért, és egy Márta nevű asszony befogadta őt házába.</verse>
				<verse number="39">És volt ennek egy Mária nevű nővére, ki leülve az Úr lábaihoz, hallgatta az ő igéjét.</verse>
				<verse number="40">Márta pedig sürgött-forgott a gondos kiszolgálás körül, míg végre megállóit és monda: Uram, nem törődöl vele, hogy nővérem egyedül hagy szolgálni? Mondd neki tehát, hogy segítsen!</verse>
				<verse number="41">Mire az Úr monda neki: Márta, Márta! te szorgos vagy és sok mindennel törődöl.</verse>
				<verse number="42">Pedig egy a szükséges. Mária a legjobb részt választotta, mely el nem vétetik tőle.</verse>
			</chapter>
			<chapter number="11">
				<verse number="1">És történt, hogy mikor Jézus egy helyen imádkozott, amint azt bevégezte, monda neki tanítványainak egyike: Uram, taníts minket imádkozni, miként János is tanította tanítványait.</verse>
				<verse number="2">S monda nekik: Midőn imádkoztok, mondjátok: Mi Atyánk, szenteltessék meg a te neved. Jöjjön el a te országod.</verse>
				<verse number="3">Mindennapi kenyerünket add meg nekünk ma.</verse>
				<verse number="4">És bocsásd meg nekünk a mi vétkeinket, mivelhogy mi is megbocsátunk minden adósunknak. És ne vigy minket kísértésbe.</verse>
				<verse number="5">És monda nekik: Ha valakinek közületek egy barátja volna, és az elmenne hozzá éjfélkor, s azt mondaná neki: Barátom, adj nekem három kenyeret kölcsön,</verse>
				<verse number="6">mert egy barátom érkezett hozzám az útról, és nincs mit eléje tennem;</verse>
				<verse number="7">s amaz belülről felelne és azt mondaná: Ne alkalmatlankodjál rajtam, az ajtó már be van zárva és gyermekeim velem együtt vannak a hálószobában, nem kelhetek fel, s nem adhatok neked;</verse>
				<verse number="8">és ha az állhatatosan zörgetne: mondom nektek, hogy ha nem is kelne fel és adna neki azért, mivel barátja, de az ő erőszakoskodása miatt fel fog kelni és ad neki amennyire szüksége van.</verse>
				<verse number="9">Én is azt mondom nektek: Kérjetek és adatik nektek; keressetek és találtok; zörgessetek és megnyittatik nektek.</verse>
				<verse number="10">Mert mindaz, aki kér, kap; aki keres, talál, és a zörgetőnek ajtót nyitnak.</verse>
				<verse number="11">Ha pedig valaki közületek atyjától kenyeret kér, vajjon követ ád-e neki? Vagy ha halat (kér), vajjon hal helyett kígyót ád-e neki?</verse>
				<verse number="12">Vagy ha tojást kér, vajjon skorpiót nyújt-e neki?</verse>
				<verse number="13">Ha tehát ti, akik rosszak vagytok, tudtok jó adományokat adni gyermekeiteknek, mennyivel inkább meg fogja adni a ti mennyei Atyátok a jó lelket azoknak, akik azt tőle kérik!</verse>
				<verse number="14">És egy ördögöt űzött ki, amely néma volt. És mikor kiűzte az ördögöt, megszólalt a néma és a nép csodálkozott.</verse>
				<verse number="15">Némelyek pedig közülök mondák: Belzebub, az ördögök fejedelme által űzi ki az ördögöket.</verse>
				<verse number="16">Mások pedig kísértve őt, jelet kívántak tőle az égből.</verse>
				<verse number="17">Ő azonban amint látta gondolataikat, monda nekik: Minden magában meghasonlott ország elpusztul és ház házra dől.</verse>
				<verse number="18">Ha pedig a sátán is meghasonlott önmagával, hogyan állhat fönn az ő országa? minthogy azt mondjátok, hogy én Belzebub által űzöm ki az ördögöket.</verse>
				<verse number="19">Ha pedig én Belzebub által űzöm ki az ördögöket, a ti fiaitok ki által űzik ki? Ennélfogva Ők magok lesznek a ti bíráitok.</verse>
				<verse number="20">Ha ellenben Isten ujjával fizom ki az ördögöket, akkor bizonyára elérkezett hozzátok Isten országa.</verse>
				<verse number="21">Ha az erős fegyveresen őrzi udvarát, biztonságban van, amije van.</verse>
				<verse number="22">De ha nálánál erősebb megtámadja és legyőzi őt, elveszi minden fegyverét, melyekben bízott, és elosztja zsákmányát.</verse>
				<verse number="23">Aki nincs velem, ellenem van; és aki nem gyűjt velem, szétszór.</verse>
				<verse number="24">Mikor a tisztátalan lélek kimegy az emberből, vizetlen helyeken jár és nyugalmat keres, és ha nem talál, azt mondja: Visszatérek házamba, a honnét kijöttem.</verse>
				<verse number="25">És mikor visszajön, seprűvel kitisztítva és feldíszítve találja azt.</verse>
				<verse number="26">Akkor elmegy és maga mellé vesz más hét lelket, magánál rosszabbakat, és bemennek és ott laknak. És annak az embernek utolsó dolgai rosszabbak az elsőknél.</verse>
				<verse number="27">Történt pedig, midőn ezt monda, felemelte szavát egy asszony a seregből, és monda neki: Boldog a méh, mely téged hordozott, és az emlők, melyeket szoptál.</verse>
				<verse number="28">Ő pedig monda: Sőt inkább boldogok, akik Isten igéjét hallgatják és megtartják.</verse>
				<verse number="29">Az egybegyűlő seregeknek pedig így kezdett szólani: Ez a nemzedék gonosz nemzedék; jelet kivan, de nem adatik neki más jel, mint Jónás próféta jele.</verse>
				<verse number="30">Mert amint Jónás jel volt a niniveieknek, úgy lészen az Emberfia is e nemzedéknek.</verse>
				<verse number="31">A déli királyné szembe fog állni az ítéleten e nemzedék férfiaival és kárhoztatja őket, mert ő eljött a föld határairól meghallgatni Salamon bölcseségét; és íme itt több van Salamonnál.</verse>
				<verse number="32">A ninivei férfiak szembeszállnak az ítéleten e nemzedékkel és kárhoztatni fogják, mert ők Jónás prédikálására bűnbánatot tartottak, és íme itt több van Jónásnál.</verse>
				<verse number="33">Senki sem gyújt világot azért, hogy rejtekbe, vagy véka alá tegye, hanem a tartóra, hogy akik bemennek, lássák a világosságot.</verse>
				<verse number="34">A te testednek világa a szemed. Ha a szemed ép, egész tested világos lesz; ha pedig hibás, akkor a tested is sötét lesz.</verse>
				<verse number="35">Vigyázz tehát, hogy a világosság, mely benned van, sötétség ne legyen.</verse>
				<verse number="36">Ha tehát egész tested világos, és nincs benne egyetlen sötét rész, világos lesz az egész, és mint a villám fénye, megvilágít téged.</verse>
				<verse number="37">És amint beszélt, megkérte őt egy farizeus, hogy étkeznék nála. És bement hozzá és letelepedett.</verse>
				<verse number="38">A farizeus pedig kezdé magában gondolkodva mondani: Ugyan miért nem mosakodott meg az ebéd előtt?</verse>
				<verse number="39">És monda neki az Úr: Lám ti farizeusok a pohárnak és tálnak külsejét megtisztítjátok, a ti bensőtök ellenben télé van rablással és gonoszsággal.</verse>
				<verse number="40">Esztelenek! Nemde aki a külsőt alkotta, az alkotta a belsőt is?</verse>
				<verse number="41">Adjatok inkább alamizsnát fölöslegetekből, akkor majd mindentek tiszta lesz!</verse>
				<verse number="42">De jaj nektek, farizeusok, mert tizedet adtok a mentából, rutából és minden veteményből, de elhanyagoljátok az igazságosságot és Isten szeretetét! Pedig ezt meg kellett volna tennetek, és amazt el nem hanyagolnotok.</verse>
				<verse number="43">Jaj nektek, farizeusok, mert szeretitek az első székeket a zsinagógákban, és a köszöntéseket a nyílt tereken!</verse>
				<verse number="44">Jaj nektek, mert olyanok vagytok, mint a sírok, melyek szembe nem tűnnek, és az emberek fölöttük járnak, anélkül hogy tudnák!</verse>
				<verse number="45">Erre egy a törvénytudók egyike szót emelt és monda neki: Mester, ha ilyesmit mondasz, minket is gyalázattal illetsz.</verse>
				<verse number="46">Ő pedig monda: Jaj nektek is, törvénytudók, mert oly terheket raktok az emberekre, melyeket el nem viselhetnek, ti magatok pedig egy ujjotokkal sem érintitek a terheket.</verse>
				<verse number="47">Jaj nektek, kik a prófétáknak síremléket állítotok, míg a ti atyáitok megölték őket.</verse>
				<verse number="48">Nyilván tanúságot tesztek arról, hogy helyeslitek atyáitok cselekedeteit, mert azok megölték őket, ti pedig sírboltokat építtek nekik.</verse>
				<verse number="49">Azért mondotta az Isten bölcsesége is: Prófétákat és apostolokat küldök hozzájok, akik közül némelyeket megölnek és üldözni fognak,</verse>
				<verse number="50">úgy hogy e nemzedék fog számot adni az összes próféták véréről, mely kiontatott világ kezdetétől,</verse>
				<verse number="51">Ábel vérétől Zakariás véréig, ki az oltár és a templom között veszett el. Bizony mondom nektek, hogy ez a nemzedék fog arról számot adni.</verse>
				<verse number="52">Jaj nektek törvénytudók, mert lefoglaltátok a tudás kulcsát, de magatok sem mentetek be, meg a bemenni akarókat is visszatartottátok.</verse>
				<verse number="53">Midőn pedig ezt mondotta nekik, a farizeusok és törvénytudók kezdek őt keményen szorongatni és faggatni,</verse>
				<verse number="54">azon fondorkodva, hogy szájából valamit kikaphassanak, amiről őt vádolhassák.</verse>
			</chapter>
			<chapter number="12">
				<verse number="1">Midőn pedig nagy sereg állta őt körül, úgy hogy egymást taposták, így kezdett tanítványaihoz szólani: Óvakodjatok a farizeusok kovászától, amely képmutatás!</verse>
				<verse number="2">Semmi sincs pedig elrejtve, mi föl ne födöztetnék, sem eltitkolva, mi ki ne tudódnék.</verse>
				<verse number="3">Mert amit sötétben mondottatok, a világoson fogják elmondani, és amit fülbe súgtatok a szobákban, a háztetőről fogják hirdetni.</verse>
				<verse number="4">Mondom pedig nektek, mint barátaimnak: Ne rettegjetek azoktól, kik megölik a testet, de azontúl nem tehetnek semmit.</verse>
				<verse number="5">Majd megmutatom nektek, kitől féljetek. Féljetek attól, ki miután megöl, hatalma van a pokolba vetni. Igen, mondom nektek, ettől féljetek!</verse>
				<verse number="6">Nemde öt verebet kapni két fillérért? És egy sincs közölök elfeledve Istennél.</verse>
				<verse number="7">De még fejetek hajszálai is mind meg vannak számlálva. Ne féljetek tehát! Sok verébnél többet értek ti.</verse>
				<verse number="8">Mondom pedig nektek: Mindaz, aki megvall engem az emberek előtt, az Emberfia is meg fogja őt vallani az Isten angyalai előtt.</verse>
				<verse number="9">Aki pedig megtagad engem az emberek előtt, meg fog tagadtatni az Isten angyalai előtt.</verse>
				<verse number="10">És bárki az Emberfia ellen szól, megbocsáttatik neki, de annak, aki a Szentlélek ellen káromkodik, meg nem bocsáttatik.</verse>
				<verse number="11">Mikor pedig majd a zsinagógákba, a hatóságok és hatalommal bírók elé hurcolnak titeket, ne aggódjatok azon, hogy miképen és mit feleljetek, vagy mit mondjatok;</verse>
				<verse number="12">mert a Szentlélek majd megtanít titeket azon órában, mit kelljen mondanotok.</verse>
				<verse number="13">Monda pedig neki valaki a nép közül: Mester, mondjad testvéremnek, hogy ossza meg velem az örökséget.</verse>
				<verse number="14">De ő monda neki: Ember, ki rendelt engem bíróvá vagy osztóvá tiköztetek?</verse>
				<verse number="15">És monda nekik: Vigyázzatok és őrizkedjetek minden fösvénységtől, mert senkinek élete nem függ azon javak bőségétől, melyekkel bír.</verse>
				<verse number="16">Hozott fel erre nekik egy hasonlatosságot, mondván: Egy gazdag embernek földje bőséges termést adott.</verse>
				<verse number="17">És gondolta magában: Mit cselekedjem? mert nincs hova gyűjtenem terményeimet.</verse>
				<verse number="18">És monda: Ezt fogom cselekedni: Lebontom csűreimet és nagyobbakat építek, és oda gyűjtöm összes terményeimet és javaimat,</verse>
				<verse number="19">és azt mondom lelkemnek: Lelkem, van sok jószágod igen sok esztendőre eltéve: nyugodjál, egyél, igyál, lakozzál!</verse>
				<verse number="20">Isten pedig monda neki: Esztelen, ez éjjel számon kérik tőled lelkedet; vájjon kié lesz, amit szereztél?</verse>
				<verse number="21">így jár, aki magának kincset gyűjt, és nem gazdag az Isten előtt.</verse>
				<verse number="22">És monda tanítványainak: Azért mondom nektek: Ne aggódjatok életetekről, mit egyetek, se testetekről, mivel ruházkodjatok.</verse>
				<verse number="23">A lélek több mint az eledel és a test több mint a ruházat.</verse>
				<verse number="24">Tekintsétek a hollókat: ezek nem vetnek, sem nem aratnak, nekik nincs éléskamrájuk, sem csűrjük, és az Isten táplálja őket. Mennyivel többet értek ti azoknál!</verse>
				<verse number="25">Melyiktek toldhatja meg pedig gondjai által termetét egy könyöknyivel?</verse>
				<verse number="26">Ha tehát a legcsekélyebbet sem vagytok képesek megtenni, mit aggódtok a többin?</verse>
				<verse number="27">Nézzétek a liliomokat, hogyan növekednek; nem dolgoznak, sem nem fonnak; mondom pedig nektek, hogy Salamon minden dicsőségében sem volt úgy felöltözve, mint ezek egyike.</verse>
				<verse number="28">Ha pedig a füvet, mely ma a mezőn van és holnap a kemencébe kerül, az Isten így ruházza, mennyivel inkább titeket, kicsinyhitűek!</verse>
				<verse number="29">Ti se kérdezzétek tehát, mit egyetek vagy mit igyatok, és túlzásba ne menjetek,</verse>
				<verse number="30">mert mindezt a pogányok keresik. A ti Atyátok pedig tudja, hogy erre szükségtek van.</verse>
				<verse number="31">Hanem inkább keressétek először az Isten országát és igazságát, és mindez hozzá adatik nektek.</verse>
				<verse number="32">Ne félj te kisded nyáj; mert tetszett a ti Atyátoknak, nektek adni az országot.</verse>
				<verse number="33">Adjátok el amitek van és adjatok alamizsnát! Készítsetek magatoknak erszényeket, melyek el nem avulnak, kimeríthetetlen kincset a mennyben, hol a tolvaj meg nem közelíti, sem a moly nem árt neki.</verse>
				<verse number="34">Mert ahol a kincsetek van, ott leszen szívetek is.</verse>
				<verse number="35">Ágyékaitok legyenek felövezve és égő lámpák kezeitekben,</verse>
				<verse number="36">és ti hasonlók azon emberekhez; kik urukat várják, mikor a menyegzőből visszatér, hogy amint megjön és zörget, azonnal ajtót nyissanak neki.</verse>
				<verse number="37">Boldogok azok a szolgák, kiket, midőn megjön az úr, ébren talál. Bizony mondom nektek, hogy felövezi magát, leülteti őket és körüljárva szolgál nekik.</verse>
				<verse number="38">És ha a második őrváltáskor vagy akár a harmadik őrváltáskor jön, és úgy találja őket, boldogok azok a szolgák.</verse>
				<verse number="39">Azt pedig tudjátok meg, hogy ha a családatya tudná, mely órában jön a tolvaj, bizonyára vigyázna és nem engedne házába betörni.</verse>
				<verse number="40">Ti is legyetek készen, mert amely órában nem vélitek, eljő az Emberfia.</verse>
				<verse number="41">Monda pedig neki Péter: Uram, nekünk mondod e példabeszédet, vagy minden egyebeknek is?</verse>
				<verse number="42">Monda pedig az Úr: Vajjon ki az a hű és okos sáfár, kit az úr az ő háznépe fölé rendelt, hogy annak idején kiadja nekik búzarészüket?</verse>
				<verse number="43">Boldog az a szolga, kit midőn az úr jön, így cselekedve talál.</verse>
				<verse number="44">Igazán mondom nektek, hogy minden vagyona fölé rendeli őt.</verse>
				<verse number="45">De ha az a szolga azt mondja szívében: Az én uram késik, és kezdi verni a szolgákat és szolgálókat, eszik, iszik és részegeskedik:</verse>
				<verse number="46">majd eljön annak a szolgának ura oly napon, melyen nem reméli, és oly órában, melyben nem tudja, és kettévágja őt, és a hűtelenek között adja ki részét.</verse>
				<verse number="47">Az a szolga pedig, aki tudja urának akaratát és nem állt készen, és nem cselekedett az ő akarata szerint, sok veréssel fog bűnhődni.</verse>
				<verse number="48">Aki pedig nem tudta és büntetésre méltót cselekedett, kevéssel lakol. Mindattól pedig, akinek sokat adtak, sokat fognak követelni; és akire sokat bíztak, attól többet kívánnak.</verse>
				<verse number="49">Tüzet jöttem bocsátani a főidre, és mit akarok mást, mint hogy lángra gyulladjon?</verse>
				<verse number="50">Keresztséggel kell pedig megkereszteltetnem, s mennyire aggaszt, míg meg nem történik!</verse>
				<verse number="51">Azt gondoljátok, hogy békét hozni jöttem a földre? Nem, mondom nektek, hanem meghasonlást.</verse>
				<verse number="52">Mert mostantól Fogva öten egy házban meghasonlanak: hárman kettő ellen, és ketten három ellen lesznek.</verse>
				<verse number="53">Meghasonlanak az atya a fiú ellen és a fiú atyja ellen; az anya leánya ellen, és a leány anyja ellen; a napa menye ellen, és a meny a napa ellen.</verse>
				<verse number="54">Mondá pedig a népnek is: Mikor azt látjátok, hogy napnyugatról felhő támad, mindjárt mondjátok: Záporeső jön, és úgy is történik.</verse>
				<verse number="55">És mikor déli szél fuj, azt mondjátok: Hőség lesz, és meglesz.</verse>
				<verse number="56">Képmutatók! az ég és föld színét meg tudjátok ítélni, miért nem ismeritek fel tehát ezt az időt?</verse>
				<verse number="57">Miért nem ítélitek meg szintén magatoktól, ami igazságos?</verse>
				<verse number="58">Mikor pedig ellenfeleddel az elöljáróhoz indulsz, igyekezzél útközben megszabadulni tőle, hogy a bíróhoz ne hurcoljon és a bíró át ne adjon a végrehajtónak, és a végrehajtó a börtönbe ne vessen.</verse>
				<verse number="59">Mondom neked, hogy ki nem jössz onnét, míg az utolsó fillért is le nem fizetted.</verse>
			</chapter>
			<chapter number="13">
				<verse number="1">Ugyanazon időben jelen voltak némelyek, kik bírt hoztak neki ama galileabeliekről, kiknek vérét Pilátus áldozataikkal vegyítette.</verse>
				<verse number="2">És felelvén, monda nekik: Azt gondoljátok, hogy e galileabeliek bűnösebbek voltak az összes galileabelieknél, mivelhogy ezt szenvedték?</verse>
				<verse number="3">Mondom nektek nem, de ha bűnbánatot nem tartotok, mindnyájan hasonlóképen vesztek el.</verse>
				<verse number="4">Vagy az a tizennyolc, akikre rádőlt a torony Silóénál és megölte őket, azt gondoljátok, hogy azok is vétkesebbek voltak Jeruzsálem összes többi lakóinál?</verse>
				<verse number="5">Mondom nektek, nem; de ha bűnbánatot nem tartotok, mindnyájan hasonlóképen vesztek el.</verse>
				<verse number="6">Monda tovább ezen hasonlatosságot is: Valakinek egy fügefa volt ültetve szőlejében, és kiment, hogy gyümölcsöt keressen rajta, de nem talált.</verse>
				<verse number="7">Monda tehát a vincellérnek: íme három esztendeje, mióta ide járok és gyümölcsöt keresek e fügefán és nem találok. Vágd ki tehát! Minek is foglalja el itt a helyet?</verse>
				<verse number="8">De az felelé és monda neki: Uram, hagyd meg még az idén, míg körülásom és megtrágyázom.</verse>
				<verse number="9">Talán így hoz majd gyümölcsöt. Ha pedig nem, jövőre kivághatod.</verse>
				<verse number="10">Tanított pedig zsinagógájukban szombatonkint.</verse>
				<verse number="11">És íme jött egy asszony, kiben a betegség lelke tizennyolc év óta lakozott, és annyira meg volt görnyedve, hogy föl sem tudott nézni.</verse>
				<verse number="12">Midőn Jézus meglátta őt, magához hívta és monda neki: Asszony, meg vagy szabadítva betegségedtől.</verse>
				<verse number="13">És raja tevén kezeit, azonnal kiegyenesedett és dicsérte Istent.</verse>
				<verse number="14">A zsinagóga főnöke pedig bosszankodva felszólalt, hogy Jézus szombaton gyógyított, és monda a népnek: Hat nap van, melyen dolgozni kell; jöjjetek tehát ezeken és gyógyíttassátok magatokat, nem pedig szombatnapon.</verse>
				<verse number="15">Mire az Úr feleié neki és monda: Képmutatók! Nem oldja-e el mindegyiktek ökrét vagy szamarát szombaton is a jászoltól és vezeti ki megitatni?</verse>
				<verse number="16">Ábrahám ezen leányát tehát, kit a sátán immár tizennyolc éven át tartott lekötve, nem kellett-e feloldani e köteléktől szombatnapon?</verse>
				<verse number="17">És midőn ezt mondotta összes ellenfelei szégyenkeztek, és az egész nép örvendezett azon dicső tetteken, melyeket végbevitt.</verse>
				<verse number="18">Ezután monda: Mihez hasonló az Isten országa, és mihez hasonlítsam azt?</verse>
				<verse number="19">Hasonló a mustármaghoz, melyet vevén egy ember, elvetette kertjébe, és felnövekedett- és nagy fává lett, és az égi madarak nyugodtak ágain.</verse>
				<verse number="20">És ismét monda: Mihez hasonlítsam az Isten országát?</verse>
				<verse number="21">Hasonló a kovászhoz, melyet vevén egy asszony, három véka liszt közé keverte, mitől az egész megkovászosodott.</verse>
				<verse number="22">És Jeruzsálem felé tartva, városról városra, faluról falura ment és tanított.</verse>
				<verse number="23">Monda pedig neki egy valaki: Uram, kevesen vannak-e akik üdvözülnek? Ő pedig monda nekik:</verse>
				<verse number="24">Igyekezzetek bemenni a szűk kapun, mert mondom nektek, hogy sokan akarnak majd bemenni és nem tudnak.</verse>
				<verse number="25">Mikor pedig a családatya bemegy és bezárja az ajtót, ti akkor kívül állva kezditek majd az ajtót zörgetni mondván: Uram, nyisd ki nekünk! Mire ő azt fogja nektek mondani: Nem tudom, honnét valók vagytok.</verse>
				<verse number="26">Erre ti majd azt mondjátok: Hiszen te előtted ettünk és ittunk, és a mi utcáinkon tanítottál!</verse>
				<verse number="27">És azt fogja nektek mondani: Nem tudom honnét vagytok; távozzatok tőlem mindnyájan, gonosztevők!</verse>
				<verse number="28">Ott lesz ám sírás és fogak csikorgatása, midőn majd látni fogjátok Ábrahámot, Izsákot, Jákobot és az összes prófétákat az Isten országában, magatokat pedig kiűzetve!</verse>
				<verse number="29">És jönni fognak napkeletről és napnyugotról, éjszakról és délről, és letelepednek az Isten országában.</verse>
				<verse number="30">És íme, vannak utolsók, kik elsőkké, és vannak elsők, kik utolsókká lesznek.</verse>
				<verse number="31">Ugyanaz nap hozzá ment néhány farizeus és mondák neki: Menj, és távozzál el innét, mert Heródes meg akar ölni.</verse>
				<verse number="32">És monda nekik: Menjetek és mondjátok meg annak a rókának: Íme ördögöket űzök és gyógyításokat végzek ma és holnap, és holnapután végem lesz.</verse>
				<verse number="33">Ma, holnap, és a következő napon azonban még járnom kell, mert az nem lehet, hogy próféta Jeruzsálemen kívül vesszen el.</verse>
				<verse number="34">Jeruzsálem, Jeruzsálem, mely megölöd a prófétákat és megkövezed azokat, kik hozzád küldetnek, hányszor akartam egybegyűjteni fiaidat, mint a madár fiókáit szárnyai alá, s te nem akartad!</verse>
				<verse number="35">íme, pusztán marad a ti házatok! Mondom pedig nektek, hogy nem láttok engem, míg el nem jön az idő, midőn azt mondjátok: Áldott ki az Úr nevében jő!</verse>
			</chapter>
			<chapter number="14">
				<verse number="1">És történt, hogy midőn Jézus egy előkelő farizeus házába betért étkezni szombatnapon, szemmel tartották őt.</verse>
				<verse number="2">És íme egy vízkóros ember jelent meg előtte.</verse>
				<verse number="3">És szót emelve Jézus, monda a törvénytudóknak és farizeusoknak: Szabad-e szombaton gyógyítani?</verse>
				<verse number="4">De azok hallgattak. Mire ő fogta, meggyógyította és elbocsátotta őt.</verse>
				<verse number="5">És hozzájok fordulva monda: Ha valamelyikteknek szamara vagy ökre a kútba esik, vájjon nem húzza-e ki mindjárt szombatnapon is?</verse>
				<verse number="6">És nem tudtak rá neki válaszolni.</verse>
				<verse number="7">Mondott pedig a meghívottaknak is példabeszédet, midőn észrevette, hogyan válogatják az első helyeket, így szólván hozzájok:</verse>
				<verse number="8">Ha valaki meghí menyegzőre, ne ülj az első helyre, hogy. ha talán náladnál előbbre való volna meghíva, hozzád ne jöjjön</verse>
				<verse number="9">aki téged is meg őt is meghívott, és azt mondja: Adj ennek helyet! s akkor szégyenkezve kelljen elfoglalnod az utolsó helyet.</verse>
				<verse number="10">Hanem mikor meghívnak, menj és ülj az utolsó helyre, hogy mikor jön, aki téged meghívott, azt mondja neked: Barátom, menj följebb! Akkor becsületet fogsz vallani vendégtársaid előtt.</verse>
				<verse number="11">Mert mindaz, aki magát felmagasztalja, megaláztatik, s aki magát megalázza, felmagasztaltatik.</verse>
				<verse number="12">Monda pedig annak is, ki őt meghívta: Mikor ebédet vagy vacsorát adsz, ne hívjad arra barátaidat, se testvéreidet, se rokonaidat, se gazdag szomszédaidat; nehogy talán ők is viszont meghívjanak, és viszonzásban részesülj.</verse>
				<verse number="13">Hanem midőn lakomát adsz, hívj meg arra szegényeket, bénákat, sántákat és vakokat,</verse>
				<verse number="14">és boldog leszesz, mivel nincs miből visszafizetniük; hanem majd vissza fog neked fizettetni az igazak feltámadásakor.</verse>
				<verse number="15">Midőn ezt valaki a vendégek közül hallotta, monda neki: Boldog az, ki étkezni fog az Isten országában.</verse>
				<verse number="16">ő pedig monda neki: Egy ember nagy lakomát szerzett és sokakat meghívott.</verse>
				<verse number="17">És elküldte szolgáját a vacsora idején megmondani a hivatalosaknak, hogy jöjjenek, mert már minden készen van.</verse>
				<verse number="18">És kezdek magokat mindannyian mentegetni. Az első azt izente neki: Majort vettem és ki kell mennem megnézni, kérlek, ments ki engem.</verse>
				<verse number="19">És egy másik monda: öt pár ökröt vettem, és azokat megyek megpróbálni, kérlek, ments ki engem.</verse>
				<verse number="20">Ismét másik monda: Feleséget vettem, azért nem mehetek.</verse>
				<verse number="21">S visszatérve a szolga, elmondotta urának. Erre a házigazda megharagudott, és monda szolgájának: Menj ki hamar a város tereire és utcáira, és vezesd be ide a szegényeket, bénákat, vakokat és sántákat.</verse>
				<verse number="22">És monda a szolga: Uram, meglett amint parancsoltad és még van hely.</verse>
				<verse number="23">És monda az úr a szolgának: Menj ki az utakra és sövények mentére és (akiket ott találsz) kényszerítsd bejönni, hogy megteljék az én házam.</verse>
				<verse number="24">Mondom pedig nektek, hogy senki azon férfiak közül, kik hivatalosak voltak, meg nem Ízleli az én lakomámat.</verse>
				<verse number="25">Sok nép ment pedig vele és hozzájok fordulva monda nekik:</verse>
				<verse number="26">Ha valaki hozzám jön és nem gyűlöli atyját és anyját, feleségét és fiait, testvéreit és nővéreit, sőt még a saját életét is, nem lehet az én tanítványom.</verse>
				<verse number="27">És aki nem viseli keresztjét és nem jön utánam, nem lehet az én tanítványom.</verse>
				<verse number="28">Mert ki az, aki tornyot akarván építeni, előbb le nem ül és össze nem számítja a szükséges költségeket, vájjon van-e annyija, hogy be tudja fejezni,</verse>
				<verse number="29">nehogy miután lerakta az alapot és befejezni nem tudta, kigúnyolják őt,</verse>
				<verse number="30">mondván: Ez az ember elkezdett építeni és nem tudta befejezni?</verse>
				<verse number="31">Avagy melyik király nem fog, mielőtt egy másik király ellen harcba szállna, előbb leülni és megfontolni, vajjon tízezer emberrel szembe szállhat-e azzal, ki húszezerrel jön ellene?</verse>
				<verse number="32">Különben még a távolba követséget küld hozzá és békét kér.</verse>
				<verse number="33">így tehát senki közöletek, ki le nem mond mindenről, amije van, nem lehet az én tanítványom.</verse>
				<verse number="34">Jó a só. De ha a só izét vesztette, mivel fűszerezik?</verse>
				<verse number="35">Sem a földre, sem trágyának nem használható, hanem kivetni való. Akinek füle van a hallásra, hallja meg!</verse>
			</chapter>
			<chapter number="15">
				<verse number="1">Közeledtek pedig hozzá vámosok és bűnösök, hogy hallgassák őt.</verse>
				<verse number="2">És zúgolódtak a farizeusok és Írástudók, mondván: Ez fogadja a bűnösöket és együtt eszik velők.</verse>
				<verse number="3">S monda nekik a következő példabeszédet:</verse>
				<verse number="4">Melyiktek az, a kinek száz juha van, s ha egyet azokból elveszít, ott nem hagyja a kilencvenkilencet a pusztában, és el nem megy az után, amely elveszett, míg meg nem találja?</verse>
				<verse number="5">És ha megtalálta, őrömmel veszi vállaira,</verse>
				<verse number="6">s hazaérkezve összehívja barátait és szomszédait és így szól hozzájok: örvendjetek velem, mert megtaláltam elveszett juhomat!</verse>
				<verse number="7">Mondom nektek, hogy szintúgy öröm leszen mennyben egy bűnbánó bűnösön inkább, mint kilencvenkilenc igazon, kiknek nincs szükségük bűnbánatra.</verse>
				<verse number="8">Vagy melyik az az asszony, a kinek ha tíz drahmája van, és elveszít egy drahmát, nem gyújt gyertyát, és nem söpri ki a házat és keresi szorgalmasan, míg meg nem találja?</verse>
				<verse number="9">S midőn megtalálta, összehívja barátnőit és szomszédasszonyait mondván: örvendjetek velem, mert megtaláltam a drahmát, melyet elvesztettem!</verse>
				<verse number="10">így, mondom nektek, öröm lesz az Isten angyalai között egy bűnbánó bűnös fölött.</verse>
				<verse number="11">Monda tovább: Egy embernek két fia volt.</verse>
				<verse number="12">S az ifjabbik közülök monda atyjának: Atyám, add ki nekem az engem illető örökséget. És elosztotta közöttük vagyonát.</verse>
				<verse number="13">És néhány nap múlva az ifjabbik fiú összeszedte mindenét, elutazott messze földre és ott kicsapongó életet élve, eltékozolta vagyonát.</verse>
				<verse number="14">S miután mindenét elprédálta, nagy ínség ütött ki ama tartományban és szűkölködni kezdett.</verse>
				<verse number="15">És fogta magát, beszegődött ama vidék egyik polgárához, ki elküldötte őt majorjába, hogy őrizze a sertéseket.</verse>
				<verse number="16">És szerette volna gyomrát megtölteni a hüvelyekkel, melyeket a sertések ettek, de senki sem adott neki.</verse>
				<verse number="17">Magába szállva tehát, monda: Hány napszámos bővelkedik atyám házánál kenyérben, én pedig itt éhen veszek!</verse>
				<verse number="18">Fölkelek, visszamegyek atyámhoz és azt mondom neki: Atyám, vetkeztem az ég ellen és te ellened;</verse>
				<verse number="19">már nem vagyok méltó fiadnak hivatni, csak napszámosaid közé fogadj be engem!</verse>
				<verse number="20">S fölkelt és visszament atyjához. Mikor pedig még messze volt, meglátta őt atyja és könyörületre indulva eléje sietett, nyakába borult és megcsókolta őt.</verse>
				<verse number="21">És monda neki a fiú: Atyám, vetkeztem ellened és az ég ellen, már nem vagyok méltó, hogy fiadnak neveztessem.</verse>
				<verse number="22">Monda pedig az atya szolgáinak: Hozzátok elő hamar a legjobb ruhát és öltöztessétek fel őt, adjatok gyűrűt a kezére és sarukat a lábaira,</verse>
				<verse number="23">vezessétek elő a hizlalt borjút és öljétek le, s együnk és mulassunk,</verse>
				<verse number="24">mert ez az én fiam meg volt halva és feltámadt, el volt veszve, és megtaláltatott. És elkezdtek mulatozni.</verse>
				<verse number="25">Az ő idősebbik fia pedig a mezőn volt, s midőn visszatérve, a házhoz közeledett, meghallotta a zenét és táncot.</verse>
				<verse number="26">Ekkor magához hívott egyet a szolgák közül és megkérdezte, hogy mi dolog ez?</verse>
				<verse number="27">Az pedig monda neki: A te testvéred megjött, és atyád leölette a hizlalt borjút, mivelhogy egészségben visszanyerte őt.</verse>
				<verse number="28">Erre megharagudott és nem akart bemenni. Kijött tehát az atyja, s kezdé őt kérlelni.</verse>
				<verse number="29">Az pedig feleié és monda atyjának: íme annyi esztendő óta szolgálok neked, sohasem hágtam át parancsodat, és sohasem adtál nekem egyetlen gödölyét sem, hogy barátaimmal mulathattam volna;</verse>
				<verse number="30">midőn pedig ez a te fiad, ki örökségét feslett életű nőkkel eltékozolta, megjött, leölétted neki a hizlalt borjút.</verse>
				<verse number="31">Ő azonban monda neki: Fiam, te mindig velem vagy, és mindenem a tied;</verse>
				<verse number="32">de illő volt vigadni és örvendezni, mert ez a te testvéred meg volt halva és föltámadt, el volt veszve és megkerült.</verse>
			</chapter>
			<chapter number="16">
				<verse number="1">Monda pedig tanítványainak is: Volt egy gazdag ember, kinek volt egy sáfára. És ezt arról vádolták előtte, hogy eltékozolta a vagyonát.</verse>
				<verse number="2">Magához hivatta tehát őt és így szólt hozzá: Mit hallok én. felőled? Adj számot sáfárkodásodról, mert tovább nem sáfárkodhatol.</verse>
				<verse number="3">Monda pedig a sáfár magában: Mitévő legyek, ha uram elveszi tőlem a sáfárságot? Kapálni nem tudok, koldulni szégyenlek.</verse>
				<verse number="4">Tudom mit teszek, hogy mikor a sáfárságból elmozdítanak, (az emberek) befogadjanak házaikba.</verse>
				<verse number="5">Erre egybehívta urának összes adósait és monda az elsőnek: Mennyivel tartozol uramnak?</verse>
				<verse number="6">Mire az feleié: Száz korsó olajjal. Monda neki: Vedd adósleveledet, s ülj le gyorsan és írj ötvenet.</verse>
				<verse number="7">Azután így szólt a másikhoz: Hát te mennyivel tartozol? Ki felelé: Száz mérő búzával. Monda neki: Fogd leveledet és írj nyolcvanat.</verse>
				<verse number="8">És megdicsérte az úr a hamis sáfárt, hogy okosan cselekedett, mert hát a világ fiai okosabbak a maguk nemében a világosság fiainál.</verse>
				<verse number="9">Én is mondom nektek: Szerezzetek magatoknak barátokat a hamis mammonból, hogy mikor meghaltok, befogadjanak benneteket az örök hajlékokba.</verse>
				<verse number="10">Aki kicsiben hű, a nagyban is hű, és aki a csekélyben hűtelen, a nagyban is hűtelen.</verse>
				<verse number="11">Ha tehát a hamis mammonban nem voltatok hívek, ki bízza rátok az igazit?</verse>
				<verse number="12">És ha a máséban nem voltatok hívek, ki adja meg nektek a magatokét?</verse>
				<verse number="13">Egy szolga sem szolgálhat két úrnak. Mert vagy az egyiket gyűlöli, a másikat szereti, vagy az egyikhez ragaszkodik, a másikat megveti. Nem szolgálhattok Istennek és a mammonnak.</verse>
				<verse number="14">Hallották pedig mindezt a farizeusok, kik pénzvágyók voltak, és kinevették őt.</verse>
				<verse number="15">És monda nekik: Ti igazaknak tüntetitek fel magatokat az emberek előtt, de az Isten ismeri szíveiteket; mert ami az emberek előtt nagy, az Isten előtt utálatosság.</verse>
				<verse number="16">A törvény és a próféták Jánosig terjednek; ettől fogva az Isten országa hirdettetik és mindenki erőszakoskodik ellene.</verse>
				<verse number="17">Pedig könnyebben elmúlhat az ég és a föld, mintsem hogy a törvénynek egyetlen pontja megdőljön.</verse>
				<verse number="18">Mindaz, ki elbocsátja feleségét és mást vesz, házasságtörést követ el, és aki férjétől elbocsátottat vesz feleségül, házasságtörést követ el.</verse>
				<verse number="19">Volt egy gazdag ember, ki bíborba és gyolcsba öltözködött és naponkint fényesen lakmározott.</verse>
				<verse number="20">És volt egy Lázár nevű koldus, ki az ő ajtaja előtt feküdt, telve fekélyekkel,</verse>
				<verse number="21">s szeretett volna a gazdagnak asztaláról lehulló morzsákból jóllakni, de senki sem adott neki azokból. Sőt még az ebek is jöttek és nyalogatták sebeit.</verse>
				<verse number="22">Történt pedig, hogy meghalt a koldus, és az angyalok Ábrahám kebelébe vitték. Meghalt</verse>
				<verse number="23">pedig a gazdag is, és a pokolba temettetett.Mikor pedig a kínokban volt, fölemelte szemeit és meglátta Ábrahámot távolról és Lázárt az ő kebelén,</verse>
				<verse number="24">s fölkiáltva, monda: Atyám, Ábrahám, könyörülj rajtam és küldd el Lázárt, hogy mártsa vízbe az ujja hegyét és enyhítse nyelvemet, mert gyötrődöm e lángban!</verse>
				<verse number="25">És monda neki Ábrahám: Fiam, jusson eszedbe, hogy elvetted a jót életedben s Lázár azonképen a rosszat; most tehát ez vigasztalódik, te pedig gyötrődöl.</verse>
				<verse number="26">Különben is közöttünk és közöttetek nagy örvény tátong úgy, hogy. sem innen oda, sem onnan ide nem lehet menni.</verse>
				<verse number="27">És monda: Kérlek tehát, atyám, küldd el őt atyám házába,</verse>
				<verse number="28">mert öt testvérem van, hogy azoknak bizonyságot tegyen, hogy azok is a gyötrelmek e helyére ne jussanak.</verse>
				<verse number="29">És monda neki Ábrahám: Ott van nekik Mózes és a próféták; hallgassák azokat!</verse>
				<verse number="30">Amaz pedig monda: Nem úgy, atyám, Ábrahám, hanem ha valaki a holtak közül elmenne hozzájok, bűnbánatot tartanának.</verse>
				<verse number="31">Monda pedig neki: Ha Mózest és a prófétákat nem hallgatják, akkor, ha valaki a holtak közül feltámad, annak sem hisznek.</verse>
			</chapter>
			<chapter number="17">
				<verse number="1">És monda tanítványainak: Lehetetlen, hogy botrányok ne jöjjenek, de jaj annak, aki által jönnek.</verse>
				<verse number="2">Jobb neki, ha malomkövet kötnek a nyakára és a tengerbe vetik, mintsem hogy megbotránkoztasson egyet e kicsinyek közül.</verse>
				<verse number="3">Vigyázzatok magatokra! Ha vetkezik ellened testvéred, dorgáld meg őt, és.ha megbánja, bocsáss meg neki.</verse>
				<verse number="4">S ha napjában hétszer vetkezik ellened és napjában hétszer tér hozzád és mondja: Bánom! - bocsáss meg neki!</verse>
				<verse number="5">Mire az apostolok így szóltak az urnák: Öregbítsd bennünk a hitet!</verse>
				<verse number="6">Az Úr pedig monda: Ha annyi hitetek van mint a mustármag, mondjátok e szederfának: Szakadj ki tövestül és verj gyökeret a tengerben - engedelmeskedni fog nektek.</verse>
				<verse number="7">Ki fogja közöletek, ha szántólegénye vagy pásztora van, annak, midőn a mezőről hazatér, azt mondani: Gyere mindjárt és ülj le!</verse>
				<verse number="8">és nem inkább azt, hogy: Készíts nekem vacsorát, övezd fel magadat és szolgálj nekem amíg eszem és iszom, s majd azután ehetel és ihatol te is?</verse>
				<verse number="9">Vagy megköszöni-e annak a szolgának, hogy megtette amit neki parancsolt?</verse>
				<verse number="10">Nem gondolnám, így ti is, midőn megtettetek mindent, amit nektek parancsoltak, mondjátok: Haszontalan szolgák vagyunk; csak azt tettük meg, amit tenni kötelesek voltunk.</verse>
				<verse number="11">És történt, hogy midőn Jeruzsálem felé tartott, átment Szamarián és Galileán.</verse>
				<verse number="12">És amint bement egy faluba, elébe jött tíz poklos férfi, kik megálltak a távolban,</verse>
				<verse number="13">és fölemelték szavukat, mondván: Jézus, Mester, könyörülj rajtunk!</verse>
				<verse number="14">Kiket midőn meglátott, monda: Menjetek, mutassátok meg magatokat a papoknak! S történt, hogy mialatt odamentek, megtisztultak.</verse>
				<verse number="15">Egy pedig közölök, látván hogy megtisztult, visszatért, fönszóval magasztalta Istent</verse>
				<verse number="16">és hálálkodva arcra borult lábai előtt, s ez szamaritánus volt.</verse>
				<verse number="17">Mire Jézus, monda: Nemde tízen tisztultak meg? Hol van hát a (többi) kilenc?</verse>
				<verse number="18">Nem találkozott más, aki visszatért és hálát adott volna Istennek, mint csak ez az idegen?</verse>
				<verse number="19">És monda neki: Kelj fel és menj, mert a te hited megszabadított téged!</verse>
				<verse number="20">Megkérdeztetvén pedig a farizeusoktól: Mikor jön el az Isten országa? - felelé nekik és monda: Az Isten országa nem jön feltűnéssel,</verse>
				<verse number="21">s nem fogják azt mondani: íme itt van, vagy amott. Mert íme, az Isten országa bennetek van.</verse>
				<verse number="22">És monda tanítványainak: Jönnek napok, amikor majd szeretnétek látni az Emberfiának egyetlen napját, és nem látjátok.</verse>
				<verse number="23">S azt fogják nektek mondani: íme itt van, íme amott! - Oda ne menjetek, se ne kövessétek.</verse>
				<verse number="24">Mert valamint az égbolton cikázó villám bevilágítja mindazt, ami az ég alatt van, úgy leszen az Emberfia is az ő napján.</verse>
				<verse number="25">Előbb azonban sokat kell szenvednie és el kell vettetnie e nemzedéktől.</verse>
				<verse number="26">És amint Noé napjaiban történt, úgy lesz az Emberfiának napjaiban is.</verse>
				<verse number="27">Ettek és ittak, házasodtak és férjhez adtak mindama napig, melyen Noé bement a bárkába, s jött a vízözön és elpusztította valamennyit.</verse>
				<verse number="28">Épen úgy, mint ahogy Lót napjaiban történt: Ettek és ittak, vettek és eladtak, ültettek és építettek;</verse>
				<verse number="29">amely napon pedig Lót kiment Szodomából, tűz és kénkő esett az égből, és elpusztította valamennyit.</verse>
				<verse number="30">Épen így lesz ama napon is, amelyen az Emberfia megjelenik.</verse>
				<verse number="31">Aki azon órában a háztetőn lesz és holmija a házban, ne szálljon le, hogy elvigye, és aki a mezőn lesz, szintén ne térjen vissza.</verse>
				<verse number="32">Gondoljatok Lót feleségére!</verse>
				<verse number="33">Aki életét megmenteni törekszik, elveszti azt; és aki elveszti, életre kelti azt.</verse>
				<verse number="34">Mondom nektek: Azon éjjel ketten lesznek egy ágyban: az egyik fölvétetik, a másik ott hagyatik;</verse>
				<verse number="35">két asszony őröl együtt, az egyik fölvétetik, a másik ott marad; ketten lesznek a mezőn, az egyik fölvétetik, a másik ott marad.</verse>
				<verse number="36">Mire mondák neki: Hol, Uram?</verse>
				<verse number="37">Felelé nekik: Ahol a test van, odagyűlnek a sasok is.</verse>
			</chapter>
			<chapter number="18">
				<verse number="1">Arról is mondott nekik példabeszédet, hogy szükség mindig imádkozni és meg nem szűnni,</verse>
				<verse number="2">mondván: Egy bizonyos városban volt egy bíró, ki Istentől nem félt, embert nem becsült.</verse>
				<verse number="3">Volt pedig ama városban egy özvegy és elment hozzá s így szólt neki: Tégy nekem igazságot ellenfelemmel szemben!</verse>
				<verse number="4">És sokáig nem akart. De azután monda magában: Habár Istentől nem is félek, sem embert nem becsülök,</verse>
				<verse number="5">mégis mivel alkalmatlankodik rajtam ez az özvegy, igazságot teszek neki, hogy utóvégre nekem ne jöjjön és meg ne verjen.</verse>
				<verse number="6">Monda pedig az Úr: Halljátok mit mond az igazságtalan bíró!</verse>
				<verse number="7">S vajjon az Isten nem tesz-e igazságot az ő választottainak, kik éjjel-nappal hozzá kiáltanak, és fogja tűrni hogy elnyomassanak?</verse>
				<verse number="8">Mondom nektek, hogy csakhamar boszut áll értük. Csakhogy mikor majd eljön az Emberfia, vájjon talál-e hitet a földön?</verse>
				<verse number="9">Monda pedig egyeseknek is, kik magokban bíztak, mint afféle igazak, és a többieket megvetették, e példabeszédet:</verse>
				<verse number="10">Két ember fölment a templomba imádkozni, egy farizeus és egy vámos.</verse>
				<verse number="11">A farizeus odaállt és így imádkozott magában: Hálát adok neked, Istenem, hogy nem vagyok olyan, mint a többi emberek, kik ragadozók, igazságtalanok, házasságtörők, miként ez a vámos is.</verse>
				<verse number="12">Böjtölök kétszer hetenkint, tizedet adok mindenemből, amim van.</verse>
				<verse number="13">A vámos pedig távol állva, szemeit sem merte az égre emelni, hanem mellét verte, mondván: Isten, légy irgalmas nekem, bűnösnek!</verse>
				<verse number="14">Mondom nektek, hogy ez megigazulva ment haza, inkább mint amaz; mert mindaz, aki magát fölmagasztalja, megaláztatik, és aki magát megalázza, fel magasztaltatik.</verse>
				<verse number="15">Hoztak pedig hozzá kisdedeket is, hogy megérintse őket. Midőn a tanítványok ezt látták, elutasították őket.</verse>
				<verse number="16">Jézus pedig magához szólítva őket, monda: Hagyjátok a gyermekeket hozzám jönni és ne tiltsátok el őket, mert ilyeneké az Isten országa!</verse>
				<verse number="17">Bizony mondom nektek: Aki nem úgy fogadja az Isten országát, mint a gyermek, nem megy be abba.</verse>
				<verse number="18">És kérdező őt egy előkelő, mondván: Jó Mester, mit tegyek, hogy az örök életet elnyerjem?</verse>
				<verse number="19">Jézus pedig monda neki: Miért mondasz engem jónak? Senki sem jó, hanem csak Isten.</verse>
				<verse number="20">A parancsokat tudod: Ne ölj; ne paráználkodjál; ne lopj; hamistanúságot ne szólj; tiszteljed atyádat és anyádat.</verse>
				<verse number="21">Mindezt - úgymond - megtartottam ifjúságomtól fogva.</verse>
				<verse number="22">Ezt hallva, monda neki Jézus: Egy hiányzik még neked: add el mindenedet, amid van, és add a szegényeknek és kincsed lesz az égben. Az után jöjj és kövess engem!</verse>
				<verse number="23">Ennek hallattára amaz elszomorodott, mert igen gazdag volt.</verse>
				<verse number="24">Amint pedig Jézus látta, hogy elszomorodott, monda: Mily nehezen jutnak Isten országába, akiknek pénzök van!</verse>
				<verse number="25">Mert könnyebb a tevének átmenni a tű fokán, mint a gazdagnak bejutni az Isten országába.</verse>
				<verse number="26">És mondák akik ezt hallották: Ki üdvözülhet akkor?</verse>
				<verse number="27">Felelé nekik: Ami lehetetlen az embereknél, lehetséges az Istennél.</verse>
				<verse number="28">Monda erre Péter: Íme mi mindent elhagytunk és követtünk téged!</verse>
				<verse number="29">Viszonzá nekik: Bizony mondom nektek, nincs senki, aki elhagyja házát, vagy szülőit, vagy testvéreit, vagy feleségét, vagy gyermekeit az Isten országáért,-</verse>
				<verse number="30">hogy sokkal többet ne nyerne ez időben, a másvilágon pedig az örök életet.</verse>
				<verse number="31">Jézus erre magához vette a tizenkettőt és monda nekik: íme fölmegyünk Jeruzsálembe, és be fog teljesedni mindaz, amit a próféták az Emberfiáról megírtak.</verse>
				<verse number="32">Mert átadják a pogányoknak, kigúnyolják és leköpdösik</verse>
				<verse number="33">és miután megostorozták, megölik őt, de harmadnapra feltámad.</verse>
				<verse number="34">Ám ők mindebből nem értettek semmit, és ezen ige el volt előttük rejtve, azért nem értették hogy, mit mond.</verse>
				<verse number="35">Történt pedig, hogy mikor Jerikóhoz közeledett, egy vak ült az útszélen és kéregetett.</verse>
				<verse number="36">S midőn hallotta, hogy sok nép megy arra, kérdezte, hogy mi az.</verse>
				<verse number="37">És mondották neki, hogy a názáreti Jézus megy el arra.</verse>
				<verse number="38">És felkiáltott, mondván: Jézus, Dávid fia, könyörülj rajtam!</verse>
				<verse number="39">Mire az elől menők csitították, hogy hallgasson. Ő azonban még hangosabban kiáltotta: Dávid fia, könyörülj rajtam!</verse>
				<verse number="40">Jézus erre megállóit és magához vezettette őt. És midőn közel volt, kérdezte őt,</verse>
				<verse number="41">mondván: Mit akarsz, hogy cselekedjem neked? Az pedig feleié: Uram, hogy lássak!</verse>
				<verse number="42">És Jézus monda neki: Láss! A te hited meggyógyított téged.</verse>
				<verse number="43">És azonnal látott és követte őt, magasztalván Istent. S az egész nép, amint ezt látta, dicsérte Istent.</verse>
			</chapter>
			<chapter number="19">
				<verse number="1">És bemenvén Jerikóba, keresztül ment rajta.</verse>
				<verse number="2">És íme, egy Zakeus nevű férfiú, ki a vámosok feje és gazdag volt,</verse>
				<verse number="3">igyekezett látni Jézust, hogy ki légyen, de nem láthatta a sokaságtól, mert alacsony termetű volt.</verse>
				<verse number="4">Előre sietett tehát és fölment egy vad fügefára, hogy megláthassa őt, mivel arra kellett elhaladnia.</verse>
				<verse number="5">S midőn Jézus ama helyre ért, föltekintett és meglátta őt s monda neki: Zakeus, szállj le sietve, mert ma a te házadban kell megszállnom.</verse>
				<verse number="6">És gyorsan leszállt és örömmel fogadta őt.</verse>
				<verse number="7">És ennek láttára mindnyájan zúgolódtak, mondván: Bűnös embernél szállt meg!</verse>
				<verse number="8">Zakeus pedig elébe állt és monda az Urnák: íme, Uram, javaimnak felét a szegényeknek adom, és ha valakit valamivel megkárosítottam, négyszeresen fizetem neki vissza.</verse>
				<verse number="9">Monda neki Jézus: Ma üdvössége lett e háznak, mivelhogy ő is Ábrahám fia.</verse>
				<verse number="10">Mert az Emberfia azt jött keresni és üdvözíteni, ami el volt veszve.</verse>
				<verse number="11">Miután azok ezt hallották, még egy példabeszédet mondott, tekintve hogy közel volt Jeruzsálemhez, s azok azt vélték, hogy az Isten országa legott meg fog valósulni.</verse>
				<verse number="12">Monda tehát: Egy bizonyos előkelő ember elutazott messze földre, hogy egy királyságot megszerezzen és visszatérjen.</verse>
				<verse number="13">Maga elé hívta tehát tíz szolgáját, s adott nekik tíz minát és monda: Nyerészkedjetek ezzel míg megjövök.</verse>
				<verse number="14">Polgártársai azonban gyűlölték őt és követséget küldöttek utána, ezen üzenettel: Nem akarjuk, hogy ez uralkodjék rajtunk.</verse>
				<verse number="15">És történt, hogy miután a királyságot megnyerte, visszatért. És előhivatta szolgáit, kiknek a pénzt adta, hogy megtudja, ki mennyit nyerészkedett.</verse>
				<verse number="16">Előállt tehát az első, mondván: Uram, a te minád tíz minát hozott.</verse>
				<verse number="17">És monda neki: Jó szolga vagy! mivel a kevésben hű voltál, tíz városnak kormányzatát bízom rád.</verse>
				<verse number="18">És jött a másik, mondván: Uram, a te minád öt minát hozott.</verse>
				<verse number="19">És ennek monda: Te is légy kormányzó öt város fölött.</verse>
				<verse number="20">És egy másik is jött, és így szólt: Uram, itt van a te minád, melyet eltéve tartottam a zsebkendőmben,</verse>
				<verse number="21">mert féltem tőled, mivelhogy kemény ember vagy, elviszed, amit le nem tettél, és learatod, amit nem vetettél.</verse>
				<verse number="22">Monda neki: Saját szavaidból ítéllek meg, semmirevaló szolga! Tudtad, hogy én kemény ember vagyok, ki elviszem amit le nem tettem, learatom, amit nem vetettem;</verse>
				<verse number="23">miért nem adtad hát pénzemet a váltóasztalra, hogy mikor visszatérek, kamatokkal vehettem volna fel azt?</verse>
				<verse number="24">És monda az ott állóknak: Vegyétek el tőle a minát és adjátok annak, akinek tíz minája van.</verse>
				<verse number="25">És mondák neki: Uram, hiszen úgyis tíz minája van!</verse>
				<verse number="26">Mondom pedig nektek, hogy mindannak, akinek van, adatik és bővelkedni fog; attól pedig, akinek nincs, az is elvétetik, amije van.</verse>
				<verse number="27">Ami pedig ellenségeimet illeti, kik nem akarták, hogy én rajtok uralkodjam, vezessétek ide, és öljétek le őket szemem láttára!</verse>
				<verse number="28">S miután ezt elmondotta, elindult föl, Jeruzsálem felé.</verse>
				<verse number="29">És történt, hogy mikor Betfagéhez és Betániához közeledett, ahhoz a hegyhez, mely Olajfák hegyének neveztetik, elküldé két tanítványát,</verse>
				<verse number="30">mondván: Menjetek be az átellenben fekvő majorba, s amint bementek, találtok egy megkötött szamárvemhet, melyen még senki sem ült, oldjátok el és vezessétek ide.</verse>
				<verse number="31">És ha valaki kérdez benneteket: miért oldjátok el? Így szóljatok neki: Az Úr akarja hasznát venni.</verse>
				<verse number="32">Elmentek tehát a küldöttek, és úgy találták a vemhet állva, amint megmondotta nekik.</verse>
				<verse number="33">Amint pedig a vemhet oldozgatták, mondák nekik annak gazdái: Miért oldjátok el a vemhet?</verse>
				<verse number="34">Azok pedig mondák: Mivel az Urnák szüksége van rá.</verse>
				<verse number="35">És elvezették Jézushoz, s ráterítve ruháikat a vemhére, felültették rá Jézust.</verse>
				<verse number="36">Amint pedig ment, ruháikat leterítették az útra.</verse>
				<verse number="37">És midőn már az Olajfák hegyének lejtőjéhez közeledett, a tanítványok egész serege örvendezve, fönszóval kezdette dicsérni az Istent mindazon csodatettekért, amelyeket láttak,</verse>
				<verse number="38">mondván: Áldott a király, ki az Úr nevében jő! Békeség a mennyben és dicsőség a magasságban!</verse>
				<verse number="39">Néhány farizeus azonban a tömeg közül, monda neki: Mester, hallgattasd el tanítványaidat!</verse>
				<verse number="40">Mire ő felelé nekik: Mondom nektek, hogy ha ezek elhallgatnak, a kövek szólalnak meg!</verse>
				<verse number="41">És amint közeledett és meglátta a várost, sírva fakadt fölötte, mondván:</verse>
				<verse number="42">Vajha te is fölismerted volna, és pedig ezen a te napodon, ami békeségedre szolgál! Ámde el van rejtve szemeid elől.</verse>
				<verse number="43">Mert eljönnek rád a napok, midőn ellenségeid körülvesznek árokkal és körülzárnak és szorongatnak mindenfelől.</verse>
				<verse number="44">És a földre sújtanak téged és fiaidat, kik benned vannak, és nem hagynak benned követ kövön, mivelhogy nem ismerted meg a te látogatásod idejét.</verse>
				<verse number="45">És bemenve a templomba, kezdé kiűzni az árusokat és vásárlókat,</verse>
				<verse number="46">mondván nekik: írva van, hogy az én házam az imádság háza; ti pedig latrok barlangjává tettétek azt!</verse>
				<verse number="47">És naponkint tanított a templomban. A főpapok pedig és az írástudók és népnek főbbjei el akarták őt veszteni,</verse>
				<verse number="48">de nem tudták kitalálni mitévők legyenek vele, mert az egész nép rajta csüggött, hallgatván őt.</verse>
			</chapter>
			<chapter number="20">
				<verse number="1">És történt ama napok egyikén, midőn a templomban a népet oktatta és az evangéliumot hirdette, egybegyűltek a főpapok és Írástudók a nép véneivel,</verse>
				<verse number="2">és megszólítván őt, mondák neki: Mond meg nekünk, miféle hatalommal cselekszed ezt? vagy ki az, aki neked ezen hatalmat adta?</verse>
				<verse number="3">Mire Jézus feleié és monda nekik: Én is kérdek tőletek egy szót, feleljetek nekem:</verse>
				<verse number="4">János keresztsége mennyből volt-e, vagy emberektől?</verse>
				<verse number="5">Azok pedig így okoskodtak magokban: Ha azt mondjuk: a mennyből, azt, fogja mondani: Hát miért nem hittetek neki?</verse>
				<verse number="6">Ha pedig azt mondjuk: emberektől, az egész nép megkövez bennünket, mert megvannak győződve, hogy János próféta.</verse>
				<verse number="7">Azt felelték tehát, hogy nem tudják honnan van.</verse>
				<verse number="8">Mire Jézus monda nekik: Én sem mondom meg miféle hatalommal teszem ezt.</verse>
				<verse number="9">Ezután kezdé a népnek a következő példabeszédet mondani: Egy ember szőlőt ültetett és bérbe adta szőlőmívelőknek és sok ideig távol volt.</verse>
				<verse number="10">És annak idején elküldött a szőlőmivelőkhöz egy szolgát, hogy a szőlő terméséből adjanak neki. De a szőlőmivelők megverték és üresen bocsátották el.</verse>
				<verse number="11">Ismét más szolgát küldött, de azok ezt is megverték és gyalázattal illetve, üresen bocsátották el.</verse>
				<verse number="12">És még egy harmadikat is küldött, akit szintén megsebeztek és kidobtak.</verse>
				<verse number="13">Monda tehát a szőlő tulajdonosa: Mitévő legyek? Elküldöm az én kedves fiamat, talán ha ezt látják, megbecsülik.</verse>
				<verse number="14">A szőlőmivelők azonban, amint meglátták őt, egymás között tanakodtak és mondák: Ez az örökös; öljük meg őt, hogy mienk legyen az örökség!</verse>
				<verse number="15">És kidobva őt a szőlőből, meggyilkolták. Mit fog tehát a szőlő ura ezekkel cselekedni?</verse>
				<verse number="16">Eljön és kivégezteti ezen szőlőművelőket, és a szőlőt másoknak adja. Midőn ezt hallották, mondák neki: Isten ments!</verse>
				<verse number="17">Ő pedig rajok tekintve, így szólt. Mit jelent tehát az, ami írva van: A kő, melyet az építők</verse>
				<verse number="18">elvetettek, itt szegletfővé lett.Mindaz, aki e kőre esik, összezuzik, akire pedig ráesik, azt összemorzsolja?</verse>
				<verse number="19">És a főpapok és Írástudók azon órában rá akarták vetni kezeiket, de féltek a néptől, mert megértették, hogy e hasonlatosságot őróluk mondotta.</verse>
				<verse number="20">És szemmel tartva őt, cselvetőket küldöttek ki, hogy ezek igazaknak tetetvén magokat, megfogják őt beszédében, és átadhassák a hatóság és a helytartó hatalmába.</verse>
				<verse number="21">És ezek kérdezek őt, mondván: Mester, tudjuk, hogy helyesen beszélsz és tanítasz; s nem törődöl senki személyével, hanem igazságban tanítod az Isten útját.</verse>
				<verse number="22">Szabad-e adót fizetnünk a császárnak, vagy nem?</verse>
				<verse number="23">Átlátván azonban ravaszságukat, monda nekik: Mit kísértetek engem?</verse>
				<verse number="24">Mutassatok nekem egy dénárt! Kinek a képe és felirata van rajta? Felelék és mondák neki: A császáré.</verse>
				<verse number="25">S monda nekik: Adjátok meg tehát ami a császáré, a császárnak, és ami az Istené, Istennek.</verse>
				<verse number="26">És nem találtak szavában megrónivalót a nép előtt, hanem csodálkozva feleletén, hallgattak.</verse>
				<verse number="27">Erre néhány szadduceus ment hozzá kik tagadják, hogy van feltámadás, és kérdezték őt,</verse>
				<verse number="28">mondván: Mester, Mózes előírta nekünk: Ha valakinek meghal a testvére, kinek felesége volt, de gyermekeket nem hagyott hátra, akkor a testvér vegye feleségül annak özvegyét, és támasszon magzatot testvérének.</verse>
				<verse number="29">Volt pedig egyszer hét testvér és az első feleséget vett és meghalt gyermekek nélkül.</verse>
				<verse number="30">És a második vette el (a nőt), és az is meghalt gyermektelenül.</verse>
				<verse number="31">És elvette őt a harmadik és hasonlóképen mind a heten, és nem hagyva magzatot meghaltak.</verse>
				<verse number="32">Legutoljára valamennyi közül meghalt az asszony is.</verse>
				<verse number="33">A feltámadáskor tehát melyiköknek lesz ez a felesége? Mert hiszen mind a hété volt.</verse>
				<verse number="34">És monda nekik Jézus: E világ fiai házasodnak és férjhez mennek.</verse>
				<verse number="35">Azok pedig, kik méltóknak fognak találtatni a másik világra és a halottaikból való feltámadásra, sem férjhez nem mennek, sem feleséget nem vesznek;</verse>
				<verse number="36">mert többé meg nem halhatnak, mivel hasonlók az angyalokhoz, és Isten fiai, minthogy a feltámadásnak gyermekei.</verse>
				<verse number="37">Hogy pedig a halottak feltámadnak, Mózes is rámutat a csipkebokornál, midőn az Urat Ábrahám Istenének, Izsák Istenének és Jákob Istenének mondja.</verse>
				<verse number="38">Isten pedig nem a holtaknak, hanem az élőknek Istene; mert mindnyájan neki élnek.</verse>
				<verse number="39">Felelék pedig némelyek az írástudók közül és mondák neki: Mester, jól feleltél.</verse>
				<verse number="40">S többé nem mertek tőle semmit sem kérdezni.</verse>
				<verse number="41">Monda pedig nekik: Miképen mondják a Krisztust Dávid fiának?</verse>
				<verse number="42">És maga Dávid mondja a zsoltárok könyvében: Monda az Úr az én Uramnak, ülj az én jobbomra,</verse>
				<verse number="43">míg ellenségeidet lábaid zsámolyává teszem.</verse>
				<verse number="44">Dávid tehát Urának mondja őt, miképen lehet akkor a fia?</verse>
				<verse number="45">És az egész nép hallatára monda tanítványainak:</verse>
				<verse number="46">Óvakodjatok az Írástudóktól, kik hosszú ruhákban szoknak járni és szeretik a nyilvános tereken az üdvözléseket és a zsinagógákban az első székeket és vendégségekben az első helyeket;</verse>
				<verse number="47">kik megemésztik az özvegyek házait, színlelt hosszas imádságukkal. Ezekre nagyobb kárhozat vár.</verse>
			</chapter>
			<chapter number="21">
				<verse number="1">Mikor pedig föltekintett, meglátta azokat a gazdagokat, kik ajándékaikat a perselybe dobálták.</verse>
				<verse number="2">Látott pedig egy szegény özvegyet is, ki két rézfillért dobott bele.</verse>
				<verse number="3">És monda: Igazán mondom nektek, hogy ez a szegény özvegy többet dobott bele valamennyinél.</verse>
				<verse number="4">Mert mindezek az ő fölöslegükből adtak az Istennek szánt ajándékokhoz, ez pedig abból, amiben hiányt szenved, egész élnivalóját beledobta.</verse>
				<verse number="5">S midőn némelyek a templomról azt mondották, hogy szép kövekkel és ajándékokkal van ékesítve, monda:</verse>
				<verse number="6">Lesz idő, hogy abból, amit itt láttok, kő kövön nem marad, amely le nem rontatnék.</verse>
				<verse number="7">Kérdezték tehát őt mondván: Mester, mikor lesz ez, és mi lesz a jele, mikor bekövetkezik?</verse>
				<verse number="8">Monda: Vigyázzatok, hogy valaki félre ne vezessen benneteket! Mert sokan fognak megjelenni az én nevemben, azt mondva, hogy: Én vagyok, és: Elérkezett az idő! De ne menjetek utánok!</verse>
				<verse number="9">Ha majd hallotok csatákról és lázadásokról, ne ijedjetek meg; mindennek előbb meg kell történnie, de ez még nem lesz mindjárt a vég.</verse>
				<verse number="10">Akkor monda nekik: Nemzet nemzet ellen és ország ország ellen támad,</verse>
				<verse number="11">és helyenként nagy földrengések lesznek, és dögvészek és ínség, és rettentő égi tünemények és nagy jelek lesznek.</verse>
				<verse number="12">De mindezek előtt rátok vetik kezeiket és üldöznek benneteket; átadnak a zsinagógáknak, és börtönökbe, királyok és helytartók elé hurcolnak titeket az én nevemért.</verse>
				<verse number="13">Történik pedig ez rajtatok, hogy bizonyságul szolgáljon nektek.</verse>
				<verse number="14">Véssétek tehát szívetekbe, hogy előre azon ne törjétek fejeteket, hogy mikép feleljetek.</verse>
				<verse number="15">Mert én majd adok nektek olyan ékesszólást és bölcseséget, melynek ellen nem állhatnak és ellen nem mondhatnak összes ellenfeleitek.</verse>
				<verse number="16">Elárulnak pedig benneteket a szülők és testvérek, rokonok és barátok, sőt némelyeket közöletek halálra visznek,</verse>
				<verse number="17">és gyűlöletesek lesztek mindenki előtt az én nevemért,</verse>
				<verse number="18">de azért egy hajszál sem vész el fejetekről.</verse>
				<verse number="19">A béketűrésben fogjátok megőrizni lel keféket.</verse>
				<verse number="20">Mikor pedig majd azt látjátok, hogy Jeruzsálemet hadsereg veszi körül, akkor tudjátok meg, hogy elérkezett annak pusztulása.</verse>
				<verse number="21">Akkor akik Júdeában vannak, meneküljenek a hegyekre, és akik benne vannak (a városban), költözzenek ki, akik pedig a vidéken, be ne menjenek abba.</verse>
				<verse number="22">Mert a boszuállás napjai ezek, hogy beteljesedjék mindaz, ami meg van írva.</verse>
				<verse number="23">Jaj pedig a viselőseknek és szoptatóknak ama napokban, mert nagy szorongatás leszen a földön és harag e népen.</verse>
				<verse number="24">Kardélén hullnak el és rabságba hurcoltatnak az összes nemzetekhez; Jeruzsálemet pedig eltiporják a pogányok, míg a nemzetek ideje be nem telik.</verse>
				<verse number="25">És jelek lesznek a napban, holdban és csillagokban, és a földön nagy szorongatása a népeknek, a tengernek és hullámoknak zajos zúgása miatt</verse>
				<verse number="26">Az emberek ellankadnak a félelemtől és várakozástól az iránt, ami az egész világra be fog következni; mert az egek erői megrendülnek.</verse>
				<verse number="27">És akkor meglátják az Emberfiát a felhőben jönni nagy hatalommal és fönséggel.</verse>
				<verse number="28">Mikor pedig mindez teljesedésbe kezd menni, akkor tekintsetek körül és emeljétek föl fejeteket, mert közeledik a ti megváltástok.</verse>
				<verse number="29">És hasonlatosságot mondott nekik: Nézzétek a fügefát és az összes fákat!</verse>
				<verse number="30">Mikor már gyümölcsöt hoznak, tudjátok, hogy közel van a nyár.</verse>
				<verse number="31">Úgy ti is, mikor látjátok, hogy mindez bekövetkezik, tudjátok meg, hogy közel van az Isten országa.</verse>
				<verse number="32">Bizony mondom nektek, hogy nem múlik el e nemzedék, míg mindez meg nem történik.</verse>
				<verse number="33">Az ég és föld elmúlnak, de az én igéim el nem múlnak.</verse>
				<verse number="34">Vigyázzatok tehát magatokra, hogy szíveitek el ne nehezüljenek tobzódás és részegség, és a jelen élet gondjai által, és hirtelen meg ne lepjen benneteket ama nap!</verse>
				<verse number="35">Mert tőr gyanánt száll mindazokra, kik az egész föld színén laknak.</verse>
				<verse number="36">Virrasszatok tehát, és imádkozzatok mindenkor, hogy méltóknak találtassatok kikerülni mindazt, ami be fog következni, és megállhassatok az Emberfia előtt.</verse>
				<verse number="37">Napközben pedig a templomban tanított, míg éjjelre kiment és az úgynevezett Olajfák hegyén tartózkodott.</verse>
				<verse number="38">És az egész nép korán reggel hozzá sietett, hogy őt a templomban hallgathassa.</verse>
			</chapter>
			<chapter number="22">
				<verse number="1">Közeledett pedig a kovásztalan kenyerek ünnepe, melyet húsvétnak hívnak.</verse>
				<verse number="2">És a főpapok és Írástudók azon tanakodtak, hogyan ölhetnék meg Jézust; de féltek a néptől.</verse>
				<verse number="3">Ekkor a sátán megszállta karioti Júdást, egyet a tizenkettő közül.</verse>
				<verse number="4">És elment és megbeszélte a főpapokkal és elöljárókkal, hogy mi módon adja őt kezeikbe.</verse>
				<verse number="5">Ezek örültek és megegyeztek abban, hogy pénzt adnak neki.</verse>
				<verse number="6">S ő beleegyezett és alkalmat keresett arra, hogy népcsődület nélkül átadhassa őt.</verse>
				<verse number="7">Elérkezett pedig a kovásztalan kenyerek napja, melyen a húsvéti bárányt meg kellett ölni.</verse>
				<verse number="8">És elküldé Pétert és Jánost, mondván: Menjetek és készítsétek el nekünk a húsvéti vacsorát, hogy elköltsük.</verse>
				<verse number="9">Azok pedig mondák: Hol akarod, hogy elkészítsük?</verse>
				<verse number="10">És monda nekik: íme, amint bementek a városba, találkoztok egy emberrel, ki egy vizeskorsót visz; kövessétek őt a házba, melybe bemegy,</verse>
				<verse number="11">és mondjátok a házi gazdának: A Mester azt izeni: Hol van az a terem, ahol a húsvéti bárányt tanítványaimmal elkölthetem?</verse>
				<verse number="12">Erre ő mutat majd nektek egy feldíszített nagy termet, és ott tegyétek meg az előkészületeket.</verse>
				<verse number="13">Elmentek tehát és úgy találták, amint mondotta nekik és elkészítették a húsvéti vacsorát.</verse>
				<verse number="14">És midőn eljött az óra, letelepedett, és vele a tizenkét apostol.</verse>
				<verse number="15">És monda nekik: Vágyva vágytam e húsvéti lakomát megenni veletek, mielőtt szenvednék.</verse>
				<verse number="16">Mert mondom nektek, hogy mostantól fogva nem eszem többé ilyent, míg be nem teljesedik az Isten országában.</verse>
				<verse number="17">És kezébe véve egy serleget, hálát adott és monda: Vegyétek, és osszátok el magatok között!</verse>
				<verse number="18">Mert mondom nektek, hogy nem iszom többé a szőlő terméséből, míg el nem jön az Isten országa,</verse>
				<verse number="19">És kezébe véve a kenyeret, hálát adott, megtörte és nekik adta, mondván: Ez az én testem, mely értetek adatik; ezt cselekedjetek az én emlékezetemre!</verse>
				<verse number="20">Hasonlóképen a serleget is, miután megvacsorált, mondván: Ez a kehely az új szövetség az én véremben, mely érettetek ontatik.</verse>
				<verse number="21">De íme, az engemet elárulónak keze velem van az asztalon.</verse>
				<verse number="22">Az Emberfia elmegy ugyan, amint el van végezve; de jaj annak az embernek, aki őt elárulja.</verse>
				<verse number="23">És kezdek magok között kérdezni, vajjon melyikök volna az, aki ezt megteszi?</verse>
				<verse number="24">Versengés is támadt pedig közöttük az iránt, hogy ki látszik közölök nagyobbnak.</verse>
				<verse number="25">Monda pedig nekik: A nemzetek királyai uralkodnak azokon és akik hatalmat gyakorolnak fölöttük, azokat kegyeseknek hívják.</verse>
				<verse number="26">Ti azonban nem így; hanem aki legnagyobb közöttetek, legyen olyan, mint a legkisebb, és aki előljáró, legyen mint a fölszolgáló.</verse>
				<verse number="27">Mert ki nagyobb, aki az asztalnál üle, vagy aki fölszolgál? Nemde aki az asztalnál ül? Én pedig olyan vagyok közöttetek, mint aki szolgál.</verse>
				<verse number="28">Ti pedig azok vagytok, akik kitartottatok velem megpróbáltatásaimban,</verse>
				<verse number="29">és én elrendelem nektek, mint ahogy az én Atyám elrendelte nekem az országot,</verse>
				<verse number="30">hogy egyetek és igyatok asztalomnál az én országomban, és trónokon üljetek és Izrael tizenkét nemzetsége fölött ítélkezzetek.</verse>
				<verse number="31">Monda pedig az Úr: Simon, Simon, íme a sátán kikért benneteket, hogy megrostáljon, mint a búzát.</verse>
				<verse number="32">Én azonban imádkoztam érted, hogy a te hited meg ne fogyatkozzék; és ha majd egykor megtértél, erősítsd meg testvéreidet!</verse>
				<verse number="33">Ez monda neki: Uram, kész vagyok veled a börtönbe, sőt a halálba is menni.</verse>
				<verse number="34">Ő pedig monda: Mondom neked, Péter, nem szól ma a kakas, míg háromszor le nem tagadod, hogy ismersz engem.</verse>
				<verse number="35">És monda nekik: Midőn erszény, táska és saruk nélkül küldöttelek el titeket, vajjon szenvedtetek-e valamiben hiányt?</verse>
				<verse number="36">Azok pedig mondák: Semmiben. Monda tehát nekik: Most azonban akinek erszénye van, vigye magával, hasonlóképen a táskát is, s akinek nincsen, adja el köntösét és vegyen kardot.</verse>
				<verse number="37">Mert mondom nektek, hogy még annak. is teljesedésbe kell rajtam menni, ami írva van:</verse>
				<verse number="38">És a gonosztevők közé számíttatott. Mert ami énrólam szólt, az be van fejezve.Azok pedig mondák: Uram, íme itt van két kard! Ő pedig monda nekik: Ez elég!</verse>
				<verse number="39">És elindulva, az ő szokása szerint, kiment -az Olajfák hegyére. Követték pedig őt a tanítványok is.</verse>
				<verse number="40">És midőn odaért, monda nekik: Imádkozzatok, hogy kísértésbe ne essetek!</verse>
				<verse number="41">És ő eltávozva tőlük mintegy kőhajításnyira, térdeire ereszkedett és imádkozott,</verse>
				<verse number="42">mondván: Atyám, ha akarod, vedd el tőlem e poharat! Mindazáltal ne az én akaratom legyen, hanem a tied!</verse>
				<verse number="43">Ekkor megjelent neki egy angyal az égből és megerősítette őt. És a halállal tusakodva hosszasabban imádkozott.</verse>
				<verse number="44">És olyan lett az ő verejtéke, mint a földre lefolyó vérnek csöppjei.</verse>
				<verse number="45">És amint az imádságból fölkelt és tanítványaihoz ment, alva találta őket a szomorúság miatt.</verse>
				<verse number="46">És monda nekik: Mit alusztok? Keljetek föl, imádkozzatok, hogy kísértésbe ne essetek!</verse>
				<verse number="47">S mialatt ő még beszélt, íme jött egy csapat, s egy a tizenkettő közül, kit Júdásnak hívtak, előttök ment és Jézushoz közeledett, hogy megcsókolja őt.</verse>
				<verse number="48">Jézus pedig monda neki: Júdás, csókkal árulod el az Emberfiát?</verse>
				<verse number="49">Mikor pedig azok, akik körülötte voltak, látták, hogy mi fog történni, mondák neki: Uram, kirántsuk a kardot?</verse>
				<verse number="50">És egyikök rácsapott a főpap szolgájára és levágta jobb fülét.</verse>
				<verse number="51">Jézus azonban felszólalt és monda: Hagyjatok békét, ne tovább! És megérintvén fülét, meggyógyította őt.</verse>
				<verse number="52">Monda pedig Jézus az ellene kivonult főpapoknak, templomi tisztviselőknek és véneknek: Mint egy rabló ellen, úgy jöttetek ki ellenem kardokkal és botokkal.</verse>
				<verse number="53">Mialatt naponkint veletek voltam a templomban, nem nyújtottátok ki reám kezeiteket; de ez a ti órátok, és a sötétség hatalma.</verse>
				<verse number="54">Erre megragadták őt és elvezették a főpap házába, Péter pedig távolról követte.</verse>
				<verse number="55">Mikor pedig tüzet raktak az udvar közepén és körülülték, Péter közöttük volt.</verse>
				<verse number="56">S amint meglátta őt egy szolgáló a tűznél ülni és jobban megnézte, így szólt: Ez is ővele volt.</verse>
				<verse number="57">De az megtagadta őt, mondván: Asszony, nem ismerem őt.</verse>
				<verse number="58">És amint kis vártatva meglátta őt egy másik, monda: Te is azok közöl vagy. De Péter viszonzá: Oh ember, nem vagyok.</verse>
				<verse number="59">S körülbelül egy óra múlva más valaki bizonyította, mondván: Valóban, ez is ővele volt, mert ő is Galileából való.</verse>
				<verse number="60">És monda Péter: Ember, nem tudom mit mondasz. És rögtön még mialatt ő beszélt, megszólalt a kakas.</verse>
				<verse number="61">És az Úr oda fordulva, rátekintett Péterre. Mire Péternek eszébe jutott az Úr szava, amint megmondotta: Mielőtt a kakas szólna, háromszor megtagadsz engem.</verse>
				<verse number="62">S Péter kiment és keservesen sírt.</verse>
				<verse number="63">És a férfiak, kik őt fogva tartották, csúfolták és verték őt.</verse>
				<verse number="64">És letakarták, arculcsapdosták és kérdezték őt, mondván: Találd el kicsoda az, aki téged megütött?</verse>
				<verse number="65">És sok egyéb káromlást mondottak ellene.</verse>
				<verse number="66">És amint megvirradt, egybegyűltek a népnek vénei és a főpapok és Írástudók, s bevezették őt gyülekezetükbe, mondván: Ha te vagy a Krisztus, mondd meg nekünk.</verse>
				<verse number="67">És monda nekik: Ha megmondom nektek, nem hisztek nekem.</verse>
				<verse number="68">Ha pedig én kérdezlek titeket, nem válaszoltok nekem, sem el nem bocsáttotok.</verse>
				<verse number="69">Mostantól fogva pedig az Emberfia az Isten erejének jobbján fog ülni.</verse>
				<verse number="70">Mondák, erre mindnyájan: Tehát az Isten Fia vagy te? Felelé: Úgy van, én vagyok.</verse>
				<verse number="71">Mire azok mondák: Mi szükségünk még bizonyságra? Hiszen magunk hallottuk az ő szájából!</verse>
			</chapter>
			<chapter number="23">
				<verse number="1">Erre valamennyien fölkeltek és elvezették Pilátushoz.</verse>
				<verse number="2">Kezdek pedig őt vádolni, mondván: Azt találtuk, hogy ez fölzavarja népünket és tiltja a császárnak adót fizetni, mivel azt mondja, hogy ő Krisztus, a király.</verse>
				<verse number="3">Pilátus erre kérdezé őt, mondván: Te vagy a zsidók királya? Ő pedig felelé, és monda: Én vagyok.</verse>
				<verse number="4">Monda tehát Pilátus a főpapoknak és a népnek. Semmi okot nem találok ezen emberben.</verse>
				<verse number="5">De azok még nagyobb hévvel erősítek, mondván: Lazítja a népet, tanítva egész Júdeában, kezdve Galileától egész Júdeáig.</verse>
				<verse number="6">Pilátus pedig amint a \Galilea\ szót hallotta, meg kérdezte, vajjon galileai ember-e.</verse>
				<verse number="7">És midőn megtudta, hogy Heródes birodalmából való, elküldé őt Heródeshez, ki maga is Jeruzsálemben volt ama napokban.</verse>
				<verse number="8">Heródes pedig Jézus láttára igen megörült, mert régóta kívánta őt látni, mivel sokat hallott róla és remélte, hogy majd valami csodajelet láthat tőle.</verse>
				<verse number="9">Kérdezé tehát őt sok beszéddel. De ő semmit sem felelt neki.</verse>
				<verse number="10">A főpapok és írástudók pedig ott állottak, szüntelen vádolva őt.</verse>
				<verse number="11">Heródes pedig udvari kíséretével együtt megvetette őt, és fehér ruhába öltöztetve, kigúnyolta, s visszaküldte Pilátushoz.</verse>
				<verse number="12">Azon a napon Heródes és Pilátus jó barátokká lettek; míg azelőtt ellenségei voltak egymásnak.</verse>
				<verse number="13">Pilátus erre egybehívta a főpapokat, elöljárókat és a népet,</verse>
				<verse number="14">és monda nekik: Elém hoztátok ezt az embert, mint olyant, ki a népet lázítja, és íme én tielőttetek kikérdezvén őt, semmi okot nem találtam ez emberben mindabból, amiről őt vádoljátok.</verse>
				<verse number="15">De Heródes sem; mert elküldöttelek benneteket őhozzá, és íme semmi sem tudódott ki róla, ami miatt halálra volna méltó.</verse>
				<verse number="16">Megfenyítve tehát őt, elbocsátom.</verse>
				<verse number="17">Az ünnepnapon ugyanis tartozott egyet szabadon bocsátani nekik.</verse>
				<verse number="18">Ám az egész sereg fönnhangon kiáltá, mondván: Vidd ezt, és bocsásd szabadon nekünk Barabbást! –</verse>
				<verse number="19">ki a városban történt valami lázadásért és gyilkosságért vettetett a börtönbe.</verse>
				<verse number="20">Pilátus azonban újból beszélt nekik, el akarván Jézust bocsátani.</verse>
				<verse number="21">De azok méginkább kiáltoztak, mondván: Feszítsd meg, feszítsd meg őt!</verse>
				<verse number="22">Az pedig harmadszor monda nekik: De mi rosszat cselekedett? Semmi okot a halálra nem találok benne, megfenyítem tehát őt és elbocsátom.</verse>
				<verse number="23">De azok sürgették és hangos lármával követelték, hogy megfeszíttessék; és lármájok egyre nagyobb lett.</verse>
				<verse number="24">És Pilátus kimondotta az ítéletet, hogy legyen meg a kívánságuk.</verse>
				<verse number="25">Elbocsátotta tehát nekik azt, aki gyilkosságért és lázadásért volt a börtönbe vetve, akit kértek; Jézust pedig tetszésökre bízta.</verse>
				<verse number="26">És midőn vezették őt, megfogtak egy Simon nevű cirenei embert, ki majorjából jött, és rátették a keresztet, hogy Jézus után vigye.</verse>
				<verse number="27">Követte őt pedig nagy népsokaság és asszonyok, kik szánakoztak és siránkoztak fölötte.</verse>
				<verse number="28">Jézus pedig hozzájuk fordulva, monda: Jeruzsálem leányai, ne sírjatok énrajtam, hanem sírjatok magatokon és fiaitokon.</verse>
				<verse number="29">Mert íme eljönnek a napok, melyeken azt fogják mondani: Boldogok a magtalanok és az asszonyok kik nem szültek és az emlők, melyek nem szoptattak.</verse>
				<verse number="30">Akkor majd kezdik mondani a hegyeknek: Szakadjatok ránk! és a halmoknak: Borítsatok el minket!</verse>
				<verse number="31">Mert ha a zöldelő fával így bánnak, mi lesz akkor a szárazzal?</verse>
				<verse number="32">Vezettek pedig vele még más két gonosztevőt is, hogy kivégezzék őket.</verse>
				<verse number="33">És mikor azon helyre értek, melyet Kálváriának hívnak, ott megfeszítették őt és a latrokat, egyiket jobbja, másikat balja felől.</verse>
				<verse number="34">Jézus pedig monda: Atyám, bocsáss meg nekik, mert nem tudják mit cselekszenek! Erre elosztották ruháit, és sorsot vetettek rajok.</verse>
				<verse number="35">A nép pedig ott állt bámészkodva, és az elöljárók velők együtt gúnyolták őt, mondván: Másokon segített, segítsen önmagán, ha ez a Krisztus, az Isten választottja.</verse>
				<verse number="36">De csúfolták őt katonák is, miközben hozzámentek, ecetet nyújtottak neki,</verse>
				<verse number="37">és mondák: Ha te vagy a zsidók királya, szabadítsd meg magadat!</verse>
				<verse number="38">Föléje pedig egy fölirat volt helyezve, görög, latin és héber betűkkel írva: Ez a zsidók királya.</verse>
				<verse number="39">Egyik pedig az ott függő latrok közül káromolta őt, mondván: Ha te vagy a Krisztus, szabadítsd meg magadat és minket is.</verse>
				<verse number="40">A másik azonban feddé őt, mondván: Te sem félsz az Istentől, holott ugyanazon büntetés alatt vagy?</verse>
				<verse number="41">Hiszen mi méltán szenvedünk, mert azt kapjuk, amit cselekedeteinkkel megérdemeltünk; de ez semmi rosszat sem tett.</verse>
				<verse number="42">És monda Jézusnak: Uram, emlékezzél meg rólam, midőn országodba jutsz!</verse>
				<verse number="43">És monda neki Jézus: Bizony mondom neked: Ma velem leszesz a paradicsomban.</verse>
				<verse number="44">Volt pedig mintegy hat óra, és sötétség támadt az egész földön kilenc óráig.</verse>
				<verse number="45">És a nap elsötétedett és a templom kárpitja középen kettéhasadt.</verse>
				<verse number="46">És Jézus nagy szóval kiáltva monda: Atyám, a te kezeidbe ajánlom lelkemet! És ezt mondván, kimúlt.</verse>
				<verse number="47">Midőn pedig a százados látta, hogy mi történt, magasztalta Istent, mondván: Ez az ember valóban igaz volt.</verse>
				<verse number="48">És az egész sokasága azoknak, kik ama látványosságnál jelen voltak és látták mi történt, mellüket verve tértek vissza.</verse>
				<verse number="49">Ott álltak pedig összes ismerősei a távolban, és az asszonyok, kik őt Galileából elkísérték és mindezt látták.</verse>
				<verse number="50">És íme egy József nevű ember, nemes tanácstag, jő és igaz férfiú,</verse>
				<verse number="51">ki nem egyezett bele az ő tervükbe és cselekedeteikbe, - Aremateából, Júdea városából - ki maga is Isten országát várta,</verse>
				<verse number="52">bement Pilátushoz és elkérte Jézus testét.</verse>
				<verse number="53">És levevén (a keresztről), gyolcsba takarta és kivájott sírba helyezte, melyben még senki sem feküdt.</verse>
				<verse number="54">Épen az előkészület napja volt, s közeledett a szombat.</verse>
				<verse number="55">A később oda érkezett asszonyok pedig, kik vele jöttek Galileából, látták a sírt, és hogy mikép temettetett el az ő teste.</verse>
				<verse number="56">És hazamenet fűszereket és keneteket szereztek be;</verse>
			</chapter>
			<chapter number="24">
				<verse number="1">A hét első napján pedig korán reggel kimentek a sírhoz, magukkal vivén a beszerzett fűszereket.</verse>
				<verse number="2">És a követ elhengerítve találták a sírbolttól.</verse>
				<verse number="3">És midőn bementek, nem találták az Úr Jézus testét.</verse>
				<verse number="4">És történt, hogy míg ezen tűnődtek, két férfi állt mellettük fényes öltözetben.</verse>
				<verse number="5">Mivel pedig féltek és földre sütötték szemeiket, mondák nekik (az angyalok): Mit keresitek az élőt a holtak között?</verse>
				<verse number="6">Nincs itt, hanem föltámadott. Jusson eszetekbe, mit mondott nektek, mikor még Galileában volt</verse>
				<verse number="7">s így szólt: Az Emberfiának bűnös emberek kezeibe kell adatnia és megfeszíttetnie, és harmadnapra feltámadnia.</verse>
				<verse number="8">És megemlékeztek az ő igéiről.</verse>
				<verse number="9">S kijöttek a sírboltból és hírül vitték mindezt ama tizenegynek és mind a többinek.</verse>
				<verse number="10">Azok pedig, akik ezt az apostoloknak elmondották, a következők voltak: Mária Magdolna, Johanna és Mária, Jakab anyja, és többi társaik.</verse>
				<verse number="11">De ő előttük e beszédek képzelődésnek látszottak, és nem hittek nekik.</verse>
				<verse number="12">Péter tehát fölkelt és elfutott a sírhoz, és amint előrehajolva betekintett, csak a levetett lepedőket látta, s eltávozott, csodálkozva önmagában a fölött, ami történt.</verse>
				<verse number="13">És íme, ketten közölök ugyanaz nap egy Emmausz nevű faluba mentek, mely Jeruzsálemtől hatvan stádiumnyi távolságra volt,</verse>
				<verse number="14">és egymás között beszélgettek mindarról, ami történt.</verse>
				<verse number="15">És történt, hogy amint beszélgettek és egymástól kérdezősködtek, maga Jézus is hozzájok közeledve, velők ment.</verse>
				<verse number="16">Az ő szemeik azonban fogva voltak, hogy meg ne ismerjék őt.</verse>
				<verse number="17">És monda nekik: Miféle beszédek azok, melyeket útközben egymással váltotok, s miért vagytok szomorúak?</verse>
				<verse number="18">És felelé az egyik, kinek Kleofás volt a neve, és monda neki: Te vagy-e az egyedüli idegen Jeruzsálemben, ki nem szereztél tudomást arról, ami ott eme napokban történt?</verse>
				<verse number="19">S monda nekik: Mi? És mondák: A názáreti Jézussal, ki próféta volt, hatalmas szóban és tettben Isten és a nép előtt.</verse>
				<verse number="20">S mimódon adták őt halálra a mi főpapjaink és elöljáróink, és feszítették meg őt.</verse>
				<verse number="21">Mi pedig reméltük, hogy ő fogja megváltani Izraelt; s hozzá ma már harmadnapja, hogy ez történt.</verse>
				<verse number="22">De néhány hozzánk tartozó asszony is megijesztett bennünket, kik virradat előtt a sírnál voltak,</verse>
				<verse number="23">s miután az ő testét nem találták, visszajöttek és azt mondták, hogy angyalok jelenését is látták, kik azt állítják, hogy él.</verse>
				<verse number="24">És néhányan a mieink közül kimentek a sírhoz és úgy találták, amint az asszonyok mondották, őt magát azonban nem találták.</verse>
				<verse number="25">Mire ő így szólt nekik: Oh ti balgák és nehéz felfogásúak Mily nehezen hiszitek el mindazt, amit a próféták mondottak!</verse>
				<verse number="26">Vajjon nem kellett-e a Krisztusnak ezt szenvednie és úgy bemenni az ő dicsőségébe?</verse>
				<verse number="27">S elkezdve Mózesen és az összes profétákon, sorra megfejtette nekik az írásokat, melyek őróla szólottak.</verse>
				<verse number="28">És közeledtek a helységhez, ahová indultak, és ő úgy tett, mintha tovább akarna menni.</verse>
				<verse number="29">De azok marasztalták őt, mondván: Maradj velünk, mert esteledik és a nap már hanyatlik. És bement velők.</verse>
				<verse number="30">És történt, hogy midőn velők az asztalnál ült, kezébe vette a kenyeret, megáldotta, megtörte és odanyújtotta nekik.</verse>
				<verse number="31">És megnyíltak szemeik és megismerték őt, de ő eltűnt szemeik elől.</verse>
				<verse number="32">És mondák egymásnak: Nemde lángolt bennünk a szívünk, midőn útközben beszélt és az írásokat fejtegette nekünk?</verse>
				<verse number="33">És útra kelve ugyanazon órában, visszatértek Jeruzsálembe, és egybegyűlve találták a tizenegyet, és akik velők voltak,</verse>
				<verse number="34">kik mondák: Valóban föltámadott az Úr és megjelent Péternek.</verse>
				<verse number="35">Ezek pedig elbeszélték, hogy mi történt az utón és miként ismerték meg őt a kenyértörésnél.</verse>
				<verse number="36">S mialatt ezt beszélték, Jézus ott állott közöttük és monda nekik: Békeség nektek! Én vagyok, ne féljetek!</verse>
				<verse number="37">De ők megzavarodva és megijedve azt hitték, hogy szellemet látnak.</verse>
				<verse number="38">És monda nekik: Miért vagytok megzavarodva és miért támadnak ilyen gondolatok szívetekben?</verse>
				<verse number="39">Nézzétek kezeimet és lábaimat, hogy én vagyok magam; tapintsatok meg és lássátok, mert a szellemnek nincsen húsa és csontja, mint ahogy látjátok, hogy nekem van.</verse>
				<verse number="40">És ezt mondva, megmutatta nekik kezeit és lábait.</verse>
				<verse number="41">Mivel pedig még mindig nem hittek és örömükben csodálkoztak, monda: Van itt valami ennivalótok?</verse>
				<verse number="42">ők pedig eléje tettek egy darab sült halat és lépesmézet.</verse>
				<verse number="43">És miután evett előttük, fogta a maradékot és nekik adta.</verse>
				<verse number="44">És így szólt hozzájok: Azt mondottam nektek midőn még veletek voltam, hogy be kell teljesednie mindennek, ami rólam Mózes törvényében, a prófétáknál és a zsoltárokban írva van.</verse>
				<verse number="45">Erre megnyitotta elméjöket, hogy megértsék az írásokat,</verse>
				<verse number="46">és monda nekik: így van megírva, és így kellett Krisztusnak szenvednie és harmadnapon halottaiból feltámadnia,</verse>
				<verse number="47">és. az ő nevében kell bűnbánatot és bűnbocsánatot hirdetni minden népnek, elkezdve Jeruzsálemtől.</verse>
				<verse number="48">Ti pedig tanúi vagytok ennek.</verse>
				<verse number="49">És én elküldöm reátok Atyám ígéretét. Ti pedig maradjatok a városban, míg föl nem ruháztattok erővel a magasból.</verse>
				<verse number="50">Azután kivezette őket Bethániába és fölemelve kezeit, megáldotta őket.</verse>
				<verse number="51">És történt, hogy mialatt őket áldotta, elvált tőlük és felvitetett a mennybe.</verse>
				<verse number="52">Ők pedig miután imádták őt, visszatértek Jeruzsálembe nagy örömmel,</verse>
				<verse number="53">és mindenkor a templomban voltak, dicsérvén és áldván az Istent. Ámen.</verse>
			</chapter>
		</book>
		<book number="43">
			<chapter number="1">
				<verse number="1">Kezdetben vala az Ige, és az Ige Istennél volt, és az Ige Isten volt.</verse>
				<verse number="2">Ez volt kezdetben az Istennél.</verse>
				<verse number="3">Minden ő általa lett, és nála nélkül semmi sem lett, ami lett.</verse>
				<verse number="4">Őbenne élet volt és az élet volt az emberek világossága.</verse>
				<verse number="5">És a világosság a sötétségben világit, de a sötétség nem fogta fel azt.</verse>
				<verse number="6">Volt egy ember, kit Isten küldött, kinek János volt a neve.</verse>
				<verse number="7">Ez bizonyságul jött, hogy bizonyságot tegyen a világosságról, hogy általa mindnyájan higyjenek.</verse>
				<verse number="8">Nem volt ő a világosság, hanem őneki kellett bizonyságot tennie a világosságról.</verse>
				<verse number="9">Igaz világosság volt az, amely megvilágosít minden embert, ki a világra jő.</verse>
				<verse number="10">A világon volt és a világ ő általa lett, és a világ nem ismerte meg őt.</verse>
				<verse number="11">Tulajdonába jött és övéi nem fogadták be őt.</verse>
				<verse number="12">Mindazoknak pedig, akik befogadák őt, hatalmat adott, hogy Isten fiaivá legyenek; azoknak, kik hisznek az ő nevében,</verse>
				<verse number="13">kik nem a vérből, sem a test akaratából, sem a férfiú akaratából, hanem Istentől születtek.</verse>
				<verse number="14">És az Ige testté lőn és miköztünk lakozott és láttuk az ő dicsőségét, mint az Atya Egyszülöttének dicsőségét, telve kegyelemmel és igazsággal.</verse>
				<verse number="15">János bizonyságot tesz felőle és kiáltja, mondván: Ez volt az, akiről mondottam: Aki utánam jön, előttem lett, mert előbb volt nálam.</verse>
				<verse number="16">És az ő bőségéből kaptunk mi mindnyájan kegyelem fejében kegyelmet.</verse>
				<verse number="17">Mert a törvény Mózes által adatott; a kegyelem és igazság Jézus Krisztus által lett.</verse>
				<verse number="18">Az Istent soha senki nem látta; az egyszülött Fiú, ki az Atyának keblén van, ő beszélt róla.</verse>
				<verse number="19">Ez János bizonyságtétele, midőn a zsidók Jeruzsálemből papokat és levitákat küldöttek hozzá, hogy megkérdezzék őt: Ki vagy te?</verse>
				<verse number="20">És megvallotta és nem tagadta és megvallotta: Én nem vagyok a Krisztus,</verse>
				<verse number="21">És kérdezek őt: Mi tehát? Illés vagy-e te? És monda: Nem vagyok. A próféta vagy-e? És felelé: Nem.</verse>
				<verse number="22">Mondák azért neki. Ki vagy, hogy választ adjunk azoknak, kik minket küldöttek. Mit mondasz magadról?</verse>
				<verse number="23">Monda: Én a pusztában kiáltónak szava vagyok: Egyengessétek az Úr útját, amint egmondotta Izaiás próféta.</verse>
				<verse number="24">És a küldöttek a farizeusok közül voltak.</verse>
				<verse number="25">És kérdezek őt és mondák neki: Mit keresztelsz tehát, ha te nem vagy a Krisztus, sem Illés, sem a próféta?</verse>
				<verse number="26">Felele nekik János, mondván: Én vízzel keresztelek; de közöttetek áll az, kit ti nem ismertek.</verse>
				<verse number="27">Ő az, aki utánam jön, ki engem megelőzött, kinek én nem vagyok méltó, hogy saruszíját megoldjam.</verse>
				<verse number="28">Ez Bethániában történt, a Jordánon túl, hol János keresztelt.</verse>
				<verse number="29">Másnap látta János Jézust hozzá jönni és monda: Íme az Isten Báránya! Íme, ki elveszi a világ bűnét!</verse>
				<verse number="30">Ez az, akiről mondottam: Utánam jön egy férfiú, ki engem megelőzött, mert előbb volt nálam.</verse>
				<verse number="31">Én sem ismertem őt, hanem hogy kijelentessék Izraelben, azért jöttem én vízzel keresztelni.</verse>
				<verse number="32">És bizonyságot tett János, mondván: Láttam a Lelket alászállani, mint egy galambot a mennyből, és rajta megpihenni.</verse>
				<verse number="33">És én nem ismertem őt, hanem aki engem küldött vízzel keresztelni, az mondotta nekem: Akire látod, hogy a Lélek leszáll és rajta megpihen, az az, ki a Szent-lélekben keresztel.</verse>
				<verse number="34">És én láttam és bizonyságot tettem, hogy ez az Isten Fia.</verse>
				<verse number="35">Másnap ismét ott állott János, és az ő tanítványai közül kettő.</verse>
				<verse number="36">És midőn látta, hogy Jézus ott jár, monda: Íme az Isten Báránya!</verse>
				<verse number="37">És meghallotta a két tanítvány, hogy mit mondott, és követték Jézust.</verse>
				<verse number="38">Midőn pedig Jézus hátrafordult és látta, hogy utána mennek, monda nekik: Mit kerestek? Mondák neki: Rabbi (azaz Mester), hol lakol?</verse>
				<verse number="39">Monda nekik: Jertek és lássátok! Elmentek és látták, hol lakik, és nála maradtak aznap. Ez tíz óra tájban volt.</verse>
				<verse number="40">Az egyik pedig a kettő közül, kik Jánostól azt hallották és utána mentek, András volt, Simon Péternek testvére.</verse>
				<verse number="41">Ez először testvérével, Simonnal találkozott, és monda neki: Megtaláltuk a Messiást (azaz Krisztust).</verse>
				<verse number="42">És elvezette őt Jézushoz. Amint Jézus meglátta őt, monda: Te Simon vagy, Jónás fia; te Kéfásnak fogsz hivatni, mi annyit tesz mint Péter.</verse>
				<verse number="43">Másnap el akart indulni Galileába, és Fülöppel találkozott. És monda neki Jézus: Kövess engem!</verse>
				<verse number="44">Fülöp pedig Betszaidából való volt, András és Péter városából.</verse>
				<verse number="45">Fülöp találkozott Nathánaellel és monda neki: Megtaláltuk azt, akiről Mózes irt a törvényben és a próféták: Jézust, Józsefnek fiát, Názáretből.</verse>
				<verse number="46">És monda neki Nathánael: jöhetne-e valami jó Názáretből? Monda neki Fülöp: Jöjj és lásd!</verse>
				<verse number="47">Amint Jézus Nathánaelt maga felé jönni látta, monda róla: Íme egy igazi Izraelita, kiben nincsen álnokság!</verse>
				<verse number="48">Monda neki Nathánael: Honnan ismersz engem? Jézus viszonzá: Mielőtt Fülöp téged hívott, mikor a fügefa alatt voltál, láttalak téged.</verse>
				<verse number="49">Felelé neki Nathánael: Mester, te az Isten Fia, te Izrael királya vagy!</verse>
				<verse number="50">Viszonzá neki Jézus: Mivel azt mondottam neked: Láttalak a fügefa alatt, hiszesz; ennél nagyobb dolgot fogsz látni.</verse>
				<verse number="51">És monda neki: Bizony, bizony mondom nektek, nyitva fogjátok látni az eget és az Isten angyalait föl és alászállni az Emberfia fölött!</verse>
			</chapter>
			<chapter number="2">
				<verse number="1">És harmadnapon menyegző volt Galilea Kána nevű városában és Jézus anyja ott volt.</verse>
				<verse number="2">Meghívták pedig Jézust is és az ő tanítványait a menyegzőre.</verse>
				<verse number="3">És elfogyván a bor, monda Jézusnak az ő anyja: Nincs boruk!</verse>
				<verse number="4">És monda neki Jézus: Asszony, mi közöd hozzám? Nem jött még el az én órám.</verse>
				<verse number="5">Monda anyja a szolgáknak: Bármit mond nektek, tegyétek meg!</verse>
				<verse number="6">Ott állott pedig hat kőveder elhelyezve a zsidóknál szokásos tisztulásra, mindegyik két vagy három mércés.</verse>
				<verse number="7">Monda nekik Jézus: Töltsétek meg a vedreket vízzel! És megtöltötték színig.</verse>
				<verse number="8">És monda nekik Jézus: Merítsetek most és vigyetek belőle a násznagynak. És vittek neki.</verse>
				<verse number="9">Amint pedig a násznagy a borrá vált vizet megízlelte és nem tudta honnan való, - de a szolgák, kik a vizet merítették, tudták, - előhívta a vőlegényt a násznagy,</verse>
				<verse number="10">és monda neki: Minden ember először a jó bort teszi fel (az asztalra), és csak mikor megittasodtak, akkor az alábbvalót. Te pedig a jó bort idáig tartogattad.</verse>
				<verse number="11">Ezt az első csodatettét Jézus a galileai Kánában művelte, és kinyilatkoztatta dicsőségét, és tanítványai hittek benne.</verse>
				<verse number="12">Ezután lement Kafarnaumba, ő és anyja, rokonai és tanítványai, és ott maradtak néhány napig,</verse>
				<verse number="13">És közel volt a zsidók húsvétja, és Jézus fölment Jeruzsálembe.</verse>
				<verse number="14">És a templomban ülve találta az ökör- juh- és galambárusokat, és a pénzváltókat.</verse>
				<verse number="15">És kötelekből ostort fonva, valamennyit kiűzte a templomból, a juhokat és ökröket is, és a váltók pénzét kiszórta, és asztalaikat felforgatta.</verse>
				<verse number="16">És a galambárusoknak monda: Vigyétek el innét ezeket, és ne tegyétek az én Atyám házát kereskedés házával</verse>
				<verse number="17">Ekkor megemlékeztek tanítványai, hogy írva van: A te házadért való buzgóság megemészt engem.</verse>
				<verse number="18">Erre megszólították őt a zsidók és mondák neki: Miféle jelt mutatsz nekünk, midőn ezt cselekszed?</verse>
				<verse number="19">Feleié Jézus és monda nekik: Rontsátok le e templomot, és három nap alatt fölállítom azt.</verse>
				<verse number="20">Mondák tehát a zsidók: Negyvenhat évig épült ez a templom és te három nap alatt fölállítod azt?</verse>
				<verse number="21">Ő azonban testének templomáról mondotta ezt.</verse>
				<verse number="22">Midőn tehát feltámadott halottaiból, megemlékeztek tanítványai, hogy ő ezt mondotta, és hittek az írásnak és a beszédnek, melyet Jézus mondott.</verse>
				<verse number="23">Mikor pedig Jeruzsálemben volt a húsvéti ünnepen, sokan hittek az ő nevében, miután látták csodajeleit, melyeket művelt.</verse>
				<verse number="24">Jézus maga azonban nem bízott meg bennök, mivelhogy mindnyájokat ismerte,</verse>
				<verse number="25">és nem szorult senkinek bizonyságára, mert ő tudta, hogy mi lakik az emberben.</verse>
			</chapter>
			<chapter number="3">
				<verse number="1">Volt pedig a farizeusok között egy Nikodémus nevű férfiú, a zsidóknak főembere.</verse>
				<verse number="2">Ez éjjel ment Jézushoz és monda neki: Rabbi, mi tudjuk, hogy Istentől jöttél, mint</verse>
				<verse number="3">mester, mert senki ilyen csodajeleket, minőket te művelsz, nem művelhet, hacsak Isten nincs vele.Feleié Jézus és monda neki: Bizony, bizony mondom neked, hacsak valaki újra nem születik, nem láthatja Isten országát.</verse>
				<verse number="4">Mondja neki Nikodémus: Hogyan születhetik az ember, mikor már vén? Vajjon bemehet-e ismét anyja méhébe, hogy újraszülessék?</verse>
				<verse number="5">Felelé Jézus: Bizony, bizony mondom neked, ha valaki újra nem születik vízből és a Szentlélekből, nem mehet be Isten országába.</verse>
				<verse number="6">Ami testből született, az test; és ami lélekből született, az lélek.</verse>
				<verse number="7">Ne csodáld, hogy azt mondottam neked: Szükséges újra születnetek.</verse>
				<verse number="8">A szél ott fúj, ahol akar; és hallod a zúgását, de nem tudod honnan jön, vagy hová megy; így van az mindenkivel, ki a lélekből született.</verse>
				<verse number="9">Felelé Nikodémus és monda neki: Mikép történhetik ez?</verse>
				<verse number="10">Felelé Jézus és monda neki: Te mester vagy Izraelben és nem tudod ezt?</verse>
				<verse number="11">Bizony, bizony mondom neked, hogy amit tudunk, azt mondjuk, és amit láttunk, azt bizonyítjuk, és ti nem fogadjátok el a mi bizonyságunkat</verse>
				<verse number="12">Ha földiekről szólok és nem hiszitek, hogyan fogjátok hinni, ha majd mennyeiekről beszélek nektek?</verse>
				<verse number="13">És senki sem ment fel mennybe, hanem csak az, aki leszállóit a mennyből, az Emberfia, ki mennyben van.</verse>
				<verse number="14">És miként Mózes felmagasztalta a kígyót a pusztában, úgy kell az Emberfiának is felmagasztaltatnia,</verse>
				<verse number="15">hogy mindenki, aki benne hisz, el ne vesszen, hanem örök élete legyen.</verse>
				<verse number="16">Mert úgy szerette Isten a világot, hogy egyszülött Fiát odaadta, hogy mindenki, aki őbenne hisz, el ne vesszen, hanem örök élete legyen.</verse>
				<verse number="17">Mert nem azért küldötte Isten az ő Fiát a világra, hogy a világot Ítélje, hanem hogy a világ üdvözüljön őáltala.</verse>
				<verse number="18">Aki őbenne hisz, nem ítéltetik meg; aki pedig nem hisz, már megvan ítélve, mert nem hisz az Isten egyszülött Fiának nevében.</verse>
				<verse number="19">Épen ebben áll az ítélet, hogy a világosság a világra jött, és az emberek jobban szerették a sötétséget, mint a világosságot; mivel az ő cselekedeteik gonoszak voltak.</verse>
				<verse number="20">Mert mindaz, aki rosszat tesz, gyűlöli a világosságot és nem jön a világosságra, hogy meg ne róják cselekedeteit.</verse>
				<verse number="21">Aki pedig igazságosan cselekszik, a világosságra jön, hogy cselekedetei napfényre jussanak, mivel Istenben vannak téve.</verse>
				<verse number="22">Ezután Jézus és az ő tanítványai Júdea földére mentek és ott tartózkodott velők és keresztelt.</verse>
				<verse number="23">Keresztelt pedig János is Ennonban, Szálim mellett, mivel ott sok víz volt, és az emberek oda jöttek és megkeresztelkedtek.</verse>
				<verse number="24">János ugyanis még nem volt börtönbe vetve.</verse>
				<verse number="25">Vita támadt pedig János tanítványai részéről a zsidókkal a tisztulásról.</verse>
				<verse number="26">És Jánoshoz jöttek és mondák neki: Rabbi, aki veled volt a Jordánon túl, kiről te bizonyságot tettél, íme az keresztel és mind hozzá mennek.</verse>
				<verse number="27">Felelé János és monda: Az ember semmit sem kaphat, hacsak mennyből nem adnak neki.</verse>
				<verse number="28">Ti magatok tanúim vagytok rá, hogy azt mondottam: Én nem vagyok a Krisztus, hanem hogy ő előtte vagyok küldve.</verse>
				<verse number="29">Akié az ara, az a vőlegény; a vőlegény barátja pedig, ki ott áll és hallja őt, örvendve örvend a vőlegény szaván. Ez az én örömem tehát beteljesedett.</verse>
				<verse number="30">Neki növekednie, nekem pedig kisebbednem kell.</verse>
				<verse number="31">Aki onnan fölülről jön, mindenkinek fölötte áll. Aki a földről van, az a földről van és a földről beszél. Aki a mennyből jött, mindenek fölött áll,</verse>
				<verse number="32">és amit látott és hallott, azt bizonyítja, de az ő bizonyságát senki sem fogadja el.</verse>
				<verse number="33">Aki elfogadta az ő bizonyságát, megpecsételte azt, hogy az Isten igazmondó.</verse>
				<verse number="34">Mert akit Isten küldött, Isten igéit beszéli; mert Isten nem mérték szerint adja a lelket.</verse>
				<verse number="35">Az Atya szereti a Fiút, és mindent az ő kezébe adott.</verse>
				<verse number="36">Aki hisz a Fiúban, örök élete van; aki pedig nem hisz a Fiúnak, nem látja meg az életet, hanem Isten haragja száll reá.</verse>
			</chapter>
			<chapter number="4">
				<verse number="1">Midőn pedig Jézus megtudta, hogy a farizeusok meghallották, hogy Jézus több tanítványt szerez és keresztel mint János,</verse>
				<verse number="2">(habár Jézus nem keresztelt, hanem az ő tanítványai,)</verse>
				<verse number="3">elhagyta Júdeát és ismét Galileába ment.</verse>
				<verse number="4">Át kellett pedig mennie Szamarián.</verse>
				<verse number="5">így jutott Szamariának egy városába, mely Szikhárnak neveztetett, ama birtok mellett, melyet Jákob az ő fiának, Józsefnek adott.</verse>
				<verse number="6">Ugyanott volt Jákobnak egy kútja. Jézus tehát elfáradva az utazásban, leült a kút mellé. Ez hat óra körül volt.</verse>
				<verse number="7">Jött egy asszony Szamariából vizet meríteni. Mondja neki Jézus: Adj innom!</verse>
				<verse number="8">(Tanítványai ugyanis elmentek a városba, hogy élelmiszert vegyenek.)</verse>
				<verse number="9">Monda erre neki ama szamariai asszony: Hogyan kérhetsz te zsidó létedre éntőlem inni, ki szamariai asszony vagyok? - Hiszen a zsidók nem érintkeznek a szamariaiakkal.</verse>
				<verse number="10">Mire Jézus monda neki: Ha ismernéd az Isten ajándékát, és hogy ki az, aki neked mondja: Adj innom, - talán te kértél volna tőle, és élő vizet adott volna neked.</verse>
				<verse number="11">Monda neki az asszony: Uram, nincs is mivel merítened, a kút pedig mély; honnét veszed tehát az élő vizet?</verse>
				<verse number="12">Vajjon nagyobb vagy-e te Jákob atyánknál, ki nekünk e kutat adta, melyből ő maga is ivott, meg a fiai és barmai is?</verse>
				<verse number="13">Felelé Jézus és monda neki: Mindaz, ki e vízből iszik, újra megszomjazik; aki pedig iszik ama vízből, melyet én adok neki, nem szomjazik örökké,</verse>
				<verse number="14">hanem a víz, melyet én adok neki, az örök életre fakadó víz forrásává lesz őbenne.</verse>
				<verse number="15">Monda neki az asszony: Uram, adj nekem olyan vizet, hogy ne szomjúhozzam és ne járjak ide meríteni.</verse>
				<verse number="16">Monda neki Jézus: Eredj, hívd el férjedet és jöjj ide.</verse>
				<verse number="17">Felelé az asszony és monda: Nincs férjem. Mondja neki Jézus: Jól mondottad, hogy nincs férjed,</verse>
				<verse number="18">mert öt férjed volt, és aki most van, az nem a te férjed; ezt igazán mondtad.</verse>
				<verse number="19">Mondja neki az asszony: Uram, látom, hogy próféta vagy.</verse>
				<verse number="20">A mi atyáink e hegyen imádták az Istent, és ti azt mondjátok, hogy Jeruzsálemben van az a hely, ahol őt imádni kell.</verse>
				<verse number="21">Mondja neki Jézus: Asszony, hidd el nekem, hogy eljön az idő, midőn sem e hegyen, sem Jeruzsálemben nem imádjátok az Atyát.</verse>
				<verse number="22">Ti azt imádjátok, amit nem ismertek; mi azt imádjuk, amit ismerünk; mert az üdvösség a zsidóktól ered.</verse>
				<verse number="23">De eljön az óra, sőt már itt is van, amikor az igaz imádók lélekben és igazságban imádják az Atyát. Mert az Atya is ilyen imádókat kíván.</verse>
				<verse number="24">Lélek az Isten, és azoknak, akik őt imádják, lélekben és igazságban kell őt imádniok.</verse>
				<verse number="25">Monda neki az asszony: Tudom, hogy eljő a Messiás (kit Krisztusnak mondanak), s mikor majd ő eljövend, tudtunkra ad mindent.</verse>
				<verse number="26">Monda neki Jézus: Én vagyok, ki veled beszélek.</verse>
				<verse number="27">És nyomban jöttek tanítványai és csodálkoztak, hogy asszonnyal beszélt. De azért senki sem mondotta: Mit kérdezesz, vagy mit beszélsz vele?</verse>
				<verse number="28">Az asszony tehát otthagyta korsaját és bement a városba és monda az embereknek:</verse>
				<verse number="29">Jertek és lássátok azt az embert, ki nekem mindent megmondott, amit tettem, vajjon nem ő-e a Krisztus?</verse>
				<verse number="30">Kimentek tehát a városból és oda mentek hozzá.</verse>
				<verse number="31">Aközben kérték őt a tanítványok, mondván: Mester, egyél!</verse>
				<verse number="32">Ő pedig monda nekik: Van nekem olyan eledelem, amit ti nem ismertek.</verse>
				<verse number="33">Mondák tehát a tanítványok egymásnak: Talán bizony hozott neki valaki enni?</verse>
				<verse number="34">Monda nekik Jézus: Az én eledelem az, hogy annak akaratát cselekedjem, aki engem küldött, hogy befejezzem az ő művét.</verse>
				<verse number="35">Nemde ti azt mondjátok, hogy még négy hónap van hátra, és eljön az aratás? Íme, mondom nektek: Emeljétek fel szemeiteket és lássátok a mezőket, hogy már megértek az aratásra.</verse>
				<verse number="36">ÉS aki arat, jutalmat kap és termést gyűjt az örök életre, hogy aki vet, együtt örüljön azzal, aki arat.</verse>
				<verse number="37">Mert ebben igaz ama közmondás: Más aki vet, és más aki arat.</verse>
				<verse number="38">Én titeket aratni küldöttelek, amit nem ti munkáltatok; mások munkálkodtak és ti beállottatok az ő munkájokba.</verse>
				<verse number="39">Ama városból pedig sokan hittek benne a szamaritánusok közül az asszony beszédére, ki bizonyította, hogy: Mindent megmondott nekem, amit tettem.</verse>
				<verse number="40">Mikor tehát a szamariabeliek hozzá mentek, kérték őt, hogy maradjon ott. És ott maradt két napig.</verse>
				<verse number="41">És még sokkal többen hittek benne az ő beszédére.</verse>
				<verse number="42">És mondák az asszonynak: Most már nem a te beszédedért hiszünk; mert magunk hallottuk és tudjuk, hogy ez valóban a világ Üdvözítője.</verse>
				<verse number="43">Két nap múlva pedig elindult onnan és elment Galileába,</verse>
				<verse number="44">mert maga Jézus bizonyította, hogy a prófétának a saját hazájában nincs becsülete.</verse>
				<verse number="45">Amint tehát Galileába jött, a galileaiak befogadták őt, miután látták mindazt, amit Jeruzsálemben az ünnepen cselekedett; mert ők is elmentek az ünnepre.</verse>
				<verse number="46">Elment tehát ismét a galileai Kánába, ahol a vizet borrá változtatta. És volt egy királyi ember, kinek fia Kafarnaumban betegen feküdt.</verse>
				<verse number="47">Ez mikor meghallotta, hogy Jézus Júdeából Galileába érkezett, elment hozzá és kérte őt, hogy jöjjön le és gyógyítsa meg fiát, mert már halálán volt.</verse>
				<verse number="48">Monda azért neki Jézus: Hacsak jeleket és csodákat nem láttok, nem hisztek.</verse>
				<verse number="49">Monda neki a királyi ember: Uram, jöjj le, mielőtt fiam meghalna.</verse>
				<verse number="50">Monda neki Jézus: Menj, a te fiad él! Az ember hitt a beszédnek, melyet Jézus mondott, és elment.</verse>
				<verse number="51">De még útban volt lefelé, midőn szolgái eléje jöttek és jelentették, hogy fia él.</verse>
				<verse number="52">Megkérdezte tehát tőlük az órát, melyben jobban lett, és mondák neki: Tegnap hét órakor hagyta el őt a láz.</verse>
				<verse number="53">Fölismerte tehát az atya, hogy az az óra volt, melyben Jézus mondotta neki: A te fiad él. És hitt ő, és egész háza.</verse>
				<verse number="54">Ez volt a második csodajel, melyet Jézus művelt, miután Júdeából Galileába jött.</verse>
			</chapter>
			<chapter number="5">
				<verse number="1">Ezután a zsidóknak ünnepe volt, és Jézus fölment Jeruzsálembe.</verse>
				<verse number="2">Van pedig Jeruzsálemben a juhkapunál egy tó, melyet zsidóul Betszaidának hívnak, és öt tornáca van.</verse>
				<verse number="3">Ezekben igen sok beteg, vak, sánta és béna feküdt, várva a víz hullámzását.</verse>
				<verse number="4">Az Úr angyala ugyanis időnkint leszállt a tóba, és a víz hullámzásba jött. És aki először szállt le a tóba a víz hullámzása után, meggyógyult, akármiféle betegségben sinlődött.</verse>
				<verse number="5">Volt pedig ott egy ember, ki harmincnyolc évet töltött betegségében.</verse>
				<verse number="6">Midőn Jézus ezt feküdni látta és megtudta, hogy már régóta szenved, monda neki: Akarsz-e meggyógyulni?</verse>
				<verse number="7">Felelé neki a beteg: Uram, nincs senkim, aki, mikor a víz fölzavarodik, bevigyen a tóba; hanem mire én jövök, már más szállott bele előttem.</verse>
				<verse number="8">Monda neki Jézus; Kelj föl, vedd ágyadat és menj!</verse>
				<verse number="9">És az ember azonnal meggyógyult, és vevé ágyát és elment. Az nap pedig szombat volt.</verse>
				<verse number="10">Mondák tehát a zsidók a meggyógyultnak: Szombat van, nem szabad az ágyadat vinned.</verse>
				<verse number="11">Felelé nekik: Aki engem meggyógyított, az mondotta nekem: Vedd ágyadat és menj!</verse>
				<verse number="12">Kérdezek tehát őt: Ki az az ember, ki azt mondotta neked: Vedd ágyadat és menj?</verse>
				<verse number="13">A meggyógyult pedig nem tudta, hogy kicsoda az, mert Jézus kitért az ott álló népsokaság elől.</verse>
				<verse number="14">Később találkozott vele Jézus a templomban és monda neki: íme meggyógyultál, többé ne vetkezzél, nehogy valami rosszabb történjék veled!</verse>
				<verse number="15">Erre az ember elment, és hírül adta a zsidóknak, hogy Jézus az, aki őt meggyógyította.</verse>
				<verse number="16">Ez okból üldözlek a zsidók Jézust, mivelhogy ezt szombaton cselekedte.</verse>
				<verse number="17">Jézus azonban így felelt nekik: Az én Atyám mind ez ideig munkálkodik, én is munkálkodom.</verse>
				<verse number="18">Ennekokáért tehát még inkább igyekeztek a zsidók őt megölni, mivelhogy nemcsak a szombatot megszegte, hanem az Istent is Atyjának mondotta, egyenlővé téve magát az Istennel. Felelé tehát Jézus és monda nekik:</verse>
				<verse number="19">Bizony, bizony mondom nektek: a Fiú önmagától nem tehet semmit, hanem csak amit lát, hogy az Atya cselekszik; mert mindazt, amit az cselekszik, cselekszi hasonlóképen a Fiú is.</verse>
				<verse number="20">Mert az Atya szereti a Fiút, és mindent megmutat neki, amit ő tesz; és ezeknél nagyobb dolgokat is mutat neki, hogy csodálkozni fogtok.</verse>
				<verse number="21">Mert amint az Atya halottakat támaszt föl és megelevenít, úgy a Fiú is megeleveníti azokat, akiket akar.</verse>
				<verse number="22">Mert az Atya nem is ítél senkit, hanem minden ítéletet a Fiúra bízott,</verse>
				<verse number="23">hogy mindenki tisztelje a Fiút, mint ahogy tiszteli az Atyát. Aki nem tiszteli a Fiút, nem tiszteli az Atyát, ki őt küldötte.</verse>
				<verse number="24">Bizony, bizony mondom nektek, hogy aki az én igémet hallgatja és hisz annak, aki engem küldött, annak örök élete van és nem esik ítélet alá, hanem átment a halálból az életre.</verse>
				<verse number="25">Bizony, bizony mondom nektek, hogy eljön az óra, sőt már most itt van, amikor a halottak hallják az Isten Fiának szavát, és akik meghallják, élni fognak.</verse>
				<verse number="26">Mert miként az Atyának élete van önmagában, úgy adta meg a Fiúnak is, hogy élete legyen önmagában;</verse>
				<verse number="27">és hatalmat adott neki, hogy ítéletet tegyen, mert ő az Emberfia.</verse>
				<verse number="28">Ezen ne csodálkozzatok, mert eljön az óra, melyben mindazok, kik a sírokban vannak, meghallják az Isten Fiának szavát,</verse>
				<verse number="29">és föltámadnak, akik jót cselekedtek, az életre, akik pedig rosszat tettek, az ítéletre.</verse>
				<verse number="30">Én nem tehetek magamtól semmit. Amint hallok, úgy ítélek, és az én ítéletem igazságos, mert nem keresem a magam akaratát, hanem azét, aki engem küldött.</verse>
				<verse number="31">Ha én teszek bizonyságot magamról, az én bizonyságom nem igaz.</verse>
				<verse number="32">Más az, aki énrólam bizonyságot tesz, és tudom, hogy igaz a bizonyság, melyet rólam tesz.</verse>
				<verse number="33">Ti Jánoshoz küldöttetek, és ő bizonyságot tett az igazságnál.</verse>
				<verse number="34">Én pedig nem fogadok el embertől bizonyságot, hanem azért mondom ezt, hogy üdvözüljetek.</verse>
				<verse number="35">Ő égő és világító szövetnek volt. Ti pedig egy időre gyönyörködni akartatok az ő világosságában.</verse>
				<verse number="36">De nekem nagyobb bizonyságom van Jánosnál. Mert a cselekedetek, melyeket az Atya rám bízott; hogy azokat végrehajtsam, ugyanezek a cselekedetek, melyeket én véghez viszek, bizonyságot tesznek rólam, hogy az Atya küldött engem.</verse>
				<verse number="37">Sőt maga az Atya is, ki engem küldött, bizonyságot tett mellettem. Ti azonban sem az ő szavát soha nem hallottátok, sem színét nem láttátok,</verse>
				<verse number="38">sem az ő igéje nem maradandó bennetek, mert akit ő küldött, annak ti nem hisztek.</verse>
				<verse number="39">Vizsgáljátok az írásokat, mert azt hiszitek, hogy azokban örök életetek van, pedig épen azok tesznek rólam bizonyságot;</verse>
				<verse number="40">és hozzám nem akartok jönni, hogy életetek legyen.</verse>
				<verse number="41">Dicsőséget nem fogadok el az emberektől.</verse>
				<verse number="42">De ismerlek titeket, hogy az Isten szeretete nincs meg bennetek.</verse>
				<verse number="43">Én Atyám nevében jöttem és nem fogadtok el engem; ha más fog jönni a saját nevében, azt majd elfogadjátok.</verse>
				<verse number="44">Hogyan hihettek ti, kik egymástól dicsőséget fogadtok el, és a dicsőséget, mely egyedül Istentől származik, nem keresitek?</verse>
				<verse number="45">Ne gondoljátok, hogy majd én vádollak titeket az Atyánál; van aki vádol titeket, Mózes, kiben ti bíztok.</verse>
				<verse number="46">Mert ha Mózesnek hinnétek, talán nekem is hinnétek, hiszen ő énrólam irt.</verse>
				<verse number="47">Ha pedig az ő írásainak nem hisztek, hogyan fogtok hinni az én szavaimnak?</verse>
			</chapter>
			<chapter number="6">
				<verse number="1">Ezután Jézus átkelt a Galileai, vagyis Tiberiás tengeren.</verse>
				<verse number="2">És nagy sokaság követte őt, mert látták a jeleket, melyeket azokon tett, kik betegek voltak.</verse>
				<verse number="3">Jézus tehát fölment egy hegyre, és ott leült tanítványaival.</verse>
				<verse number="4">Közel volt pedig húsvét, a zsidók ünnepe.</verse>
				<verse number="5">Amint pedig Jézus fölemelte szemeit és látta, hogy igen nagy sokaság jön hozzája, monda Fülöpnek: Honnan veszünk kenyeret, hogy ezek ehessenek?</verse>
				<verse number="6">Ezt azonban csak azért mondotta, hogy őt próbára tegye, mert ő tudta, hogy mit szándékozott tenni.</verse>
				<verse number="7">Felelé neki Fülöp: Kétszáz dénár áru kenyér nem elég nekik, hogy mindegyiknek valami kevés jusson.</verse>
				<verse number="8">Monda neki tanítványainak egyike, András, Simon Péternek testvére: Van itt egy gyermek, kinek öt árpakenyere és két hala van; de mi ez annyinak?</verse>
				<verse number="9">Monda tehát Jézus: Telepítsétek le az embereket! Azon a helyen pedig sok széna volt.</verse>
				<verse number="10">Letelepedtek tehát a férfiak, számra mintegy ötezren.</verse>
				<verse number="11">Ekkor fogta Jézus a kenyereket, és miután hálát adott, szétosztotta a letelepedetteknek, hasonlókép a halakból is, amennyit akartak.</verse>
				<verse number="12">Mikor pedig jóllaktak, monda tanítványainak: Szedjétek össze a fönnmaradt morzsalékokat, hogy el ne vesszenek!</verse>
				<verse number="13">Összeszedték tehát, és tizenkét kosarat töltöttek meg az öt árpakenyér morzsalékaiból, melyek megmaradtak azoktól, akik ettek.</verse>
				<verse number="14">Azok az emberek pedig látván a csodát, melyet Jézus tett, mondák: Ez bizonnyal ama próféta, ki e világra jövendő.</verse>
				<verse number="15">Jézus pedig amint észrevette, hogy hozzá akarnak menni, hogy őt megragadják és királlyá tegyék, ismét fölsietett a hegyre, maga egyedül.</verse>
				<verse number="16">Amint pedig beesteledett, tanítványai lementek a tengerhez</verse>
				<verse number="17">és beszállva a hajóba, átmentek a tengeren Kafarnaumba. És már besötétedett, s Jézus még nem jött hozzájok.</verse>
				<verse number="18">A tenger pedig, mivel nagy szél fújt, hullámzani kezdett.</verse>
				<verse number="19">Mikor azután mintegy huszonöt vagy harminc stádiumnyira eveztek, meglátják Jézust, amint a tengeren jár és a hajóhoz közeledik, és megijedtek.</verse>
				<verse number="20">De ő monda nekik: Én vagyok, ne féljetek!</verse>
				<verse number="21">Föl akarták tehát őt venni a hajóba, de a hajó mindjárt a szárazföldnél volt, ahová mentek.</verse>
				<verse number="22">Másnap a népsereg, mely a tengeren túl állott, látta, hogy csak egy hajó volt ott, és hogy Jézus nem szállt be tanítványaival a hajóba, hanem a tanítványok csak magok indultak el;</verse>
				<verse number="23">azalatt azonban más hajók érkeztek közel ahhoz a helyhez, ahol a kenyeret ették, miután az Úr hálát adott.</verse>
				<verse number="24">Mikor tehát látta a sereg, hogy Jézus nincs ott, sem az ő tanítványai, beszálltak hajócskáikba és Kafarnaumba mentek, hogy Jézust fölkeressék.</verse>
				<verse number="25">És midőn a tengeren túl megtalálták, mondák neki: Rabbi, mikor jöttél ide?</verse>
				<verse number="26">Felelé nekik Jézus és monda: Bizony, bizony mondom nektek, nem azért kerestek engem, mivel jeleket láttatok, hanem mivel a kenyerekből ettetek és jóllaktatok.</verse>
				<verse number="27">Ne veszendő eledelért fáradjatok, hanem olyanért, amely megmarad az örök életre, melyet majd az Emberfia ad tinektek; mert Őt jelölte meg az Atyaisten.</verse>
				<verse number="28">Mondák tehát neki: Mit tegyünk, hogy istenes cselekedeteket műveljünk?</verse>
				<verse number="29">Felelé Jézus és monda nekik: Az az istenes cselekedet, hogy higyjetek abban, akit ő küldött.</verse>
				<verse number="30">Erre mondák neki: Micsoda jelt teszesz tehát, hogy lássuk és higyjünk neked? Mit művelsz?</verse>
				<verse number="31">Atyáink mannát ettek a pusztában, miként írva van: Az égből adott nekik kenyeret enniök.</verse>
				<verse number="32">Mire Jézus így szólt nekik: Bizony; bizony mondom nektek, nem Mózes adott nektek kenyeret az égből, hanem az én Atyám ad nektek igazi kenyeret az égből.</verse>
				<verse number="33">Mert az Isten kenyere az, mely leszáll az égből és életet ad a világnak,</verse>
				<verse number="34">Mire mondák neki: Uram, mindig add ezt a kenyeret nekünk!</verse>
				<verse number="35">Jézus pedig monda nekik: Én Vagyok az élet kenyere. Aki hozzám jön, nem éhezik, és</verse>
				<verse number="36">aki hisz bennem, nem szomjazik soha.Ezt pedig azért mondtam, mert bár láttatok: engem, mégsem hisztek.</verse>
				<verse number="37">Minden, amit az Atya nekem ad, énhozzám jön, és azt, aki hozzám jön, nem fogom kivetni.</verse>
				<verse number="38">Mert leszállottam a mennyből, nem azért, hogy az én akaratomat cselekedjem, hanem annak az akaratát, aki engem küldött.</verse>
				<verse number="39">Ez pedig az Atyának az akarata, aki engem küldött, hogy semmit abból, amit nekem adott, el ne veszítsek, hanem föltámasszam az utolsó napon.</verse>
				<verse number="40">Ez pedig az én Atyám akarata, ki engem küldött, hogy mindannak, aki látja a Fiút és hisz benne, örök élete legyen, és én föltámasztom őt az utolsó napon.</verse>
				<verse number="41">Ám a zsidók zúgolódtak ellene, mivel azt mondotta: Én vagyok az élő kenyér, ki mennyből szálltam alá,</verse>
				<verse number="42">és mondák: Nem ez-e a Jézus, Józsefnek fia, kinek ismerjük atyját és anyját? Hogyan mondhatja tehát ez, hogy: A mennyből szálltam alá?</verse>
				<verse number="43">Felelé tehát Jézus és monda nekik:</verse>
				<verse number="44">Ne zúgolódjatok egymás között! Senki sem lehet énhozzám, hacsak nem vonzza őt az Atya, aki engem küldött, és én föltámasztom őt az utolsó napon.</verse>
				<verse number="45">Írva van a prófétáknál: És mindnyájan az Isten tanítottjai lesznek. Mindenki, aki az Atyától hallott és tanult, énhozzám jön.</verse>
				<verse number="46">Nem mintha valaki látta volna az Atyát, mert csak aki Istentől van, az látta az Atyát.</verse>
				<verse number="47">Bizony, bizony mondom nektek: Aki énbennem hisz, örök élete van.</verse>
				<verse number="48">Én vagyok az élet kenyere.</verse>
				<verse number="49">Atyáitok mannát ettek a pusztában és meghaltak.</verse>
				<verse number="50">Ez a mennyből alászálló kenyér, hogy aki ebből eszik, meg ne haljon.</verse>
				<verse number="51">Én vagyok az élő kenyér, ki mennyből szállottam alá.</verse>
				<verse number="52">Ha valaki e kenyérből eszik örökké él; és a kenyér, melyet én adok, az én testem, a világ életéért.</verse>
				<verse number="53">Vitatkoztak pedig a zsidók egymás között, mondván: Hogyan adhatja ez nekünk az ő testét eledelül?</verse>
				<verse number="54">Monda tehát nekik Jézus: Bizony, bizony mondom nektek: Ha nem eszitek az Emberfiának testét, és nem isszátok az ő vérét, nem lesz élet bennetek.</verse>
				<verse number="55">Aki eszi az én testemet és issza; az én véremet, örök élete van, és én föltámasztom őt az utolsó napon.</verse>
				<verse number="56">Mert az én testem valóban étel, és az én vérem valóban ital.</verse>
				<verse number="57">Aki eszi az én testemet és issza az én véremet, énbennem marad, és én őbenne.</verse>
				<verse number="58">Amint engem küldött az élő Atya, és én az Atya miatt élek, úgy az is, aki engem eszik, én miattam él.</verse>
				<verse number="59">Ez az a kenyér, mely az égből szállott alá. Nem úgy, mint atyáitok mannát ettek és meghaltak. Aki e kenyeret eszi, örökké él.</verse>
				<verse number="60">Ezt akkor mondotta, mikor Kafarnaumban a zsinagógában tanított.</verse>
				<verse number="61">Ennek hallatára tanítványai közül sokan mondák: Kemény beszéd ez; ki hallgathatja meg?</verse>
				<verse number="62">Amint tehát Jézus észrevette, hogy tanítványai e miatt zúgolódnak, monda nekik: Ti ezen megütköztök?</verse>
				<verse number="63">Hátha majd látjátok az Emberfiát fölmenni oda, ahol azelőtt volt?</verse>
				<verse number="64">A lélek az, ami éltet, a test nem használ semmit. Az igék, melyeket nektek mondottam, lélek és élet.</verse>
				<verse number="65">De vannak köztetek némelyek, kik nem hisznek. Jézus ugyanis kezdettől fogva tudta, hogy kik a nem hívők, és ki Fogja őt elárulni.</verse>
				<verse number="66">És monda: Azért mondottam nektek, hogy senki sem jöhet hozzám, hacsak az én Atyám meg nem adja neki.</verse>
				<verse number="67">Ettől fogva tanítványai közül sokan elpártoltak és nem jártak többé vele.</verse>
				<verse number="68">Monda tehát Jézus a tizenkettőnek: Talán ti is el akartok menni?</verse>
				<verse number="69">Mire Simon Péter felelé neki: Uram, kihez menjünk? Az örök élet igéi nálad vannak,</verse>
				<verse number="70">és mi elhittük és megismertük, hogy te vagy a Krisztus, az Istennek Fia.</verse>
				<verse number="71">Felelé neki Jézus: Nemde titeket, tizenkettőtöket választottalak ki, és egy közöletek ördög?</verse>
			</chapter>
			<chapter number="7">
				<verse number="1">Ezek után Jézus Galileában járt, mert nem akart Júdeában járni, mivel a zsidók meg akarták őt ölni.</verse>
				<verse number="2">Közel volt pedig a zsidók egyik ünnepe, a sátoros ünnep.</verse>
				<verse number="3">Mondák pedig neki az ő testvérei: Távozzál innét és menj Júdeába, hogy tanítványaid is lássák cselekedeteidet, melyeket művelsz.</verse>
				<verse number="4">Mert senki titkon nem cselekszik és mégis nyilván akar lenni. Ha ilyesmiket teszesz, jelentsd ki magadat a világnak.</verse>
				<verse number="5">Mert még atyjafiai sem hittek benne.</verse>
				<verse number="6">Mondá tehát nekik Jézus: Az én időm még nem jött el, de nektek az idő mindenkor alkalmas.</verse>
				<verse number="7">Titeket nem gyűlölhet a világ, de engem gyűlöl, mert én bizonyságot teszek róla, hogy cselekedetei gonoszak.</verse>
				<verse number="8">Ti menjetek föl ez ünnepre, de én erre az ünnepre nem megyek föl, mivel az én időm még nem telt be.</verse>
				<verse number="9">Miután ezt mondotta, ő Galileában maradt.</verse>
				<verse number="10">Mihelyt azonban rokonai fölmentek, ő is fölment, az ünnepre, nem nyilvánosan, hanem mintegy titkon.</verse>
				<verse number="11">A zsidók pedig keresték őt az ünnepen és mondák: Hol van ő?</verse>
				<verse number="12">És sok szóbeszéd folyt a nép között felőle. Mert némelyek azt mondották hogy ő jó; mások pedig azt állították hogy nem, hanem félrevezeti a népet.</verse>
				<verse number="13">Nyíltan azonban senki sem beszélt róla a zsidóktól való félelem miatt.</verse>
				<verse number="14">Mikor pedig már az ünnep félig elmúlt, Jézus fölment a templomba és tanított.</verse>
				<verse number="15">És csodálkoztak a zsidók, mondván: Hogyan érthet ez az írásokhoz, holott nem tanulta?</verse>
				<verse number="16">Felelé nekik Jézus és monda: Az én tanításom nem az enyém, hanem azé, aki engem küldött.</verse>
				<verse number="17">Aki az ő akaratát akarja cselekedni, megismeri e tanításból, vájjon Istentől származik-e az, vagy én csak magamtól beszélek.</verse>
				<verse number="18">Aki magától beszél, saját dicsőségét keresi, aki pedig annak dicsőségét keresi, ki őt küldötte, az igazmondó, és abban nincs igazságtalanság.</verse>
				<verse number="19">Nem Mózes adta-e nektek a törvényt? és mégsem tartja meg senki közöletek a törvényt.</verse>
				<verse number="20">Miért akartok engem megölni? Felelé a sereg és monda: Ördögöd van; ki akar téged megölni?</verse>
				<verse number="21">Viszonzá Jézus és monda nekik: Egyetlen dolgot cselekedtem és ti mindnyájan csodálkoztok rajta.</verse>
				<verse number="22">Azért adta nektek Mózes a körülmetélést, - nem mintha Mózestől származnék, hanem az atyáktól, - és szombaton is körülmetélitek az embert.</verse>
				<verse number="23">Ha az ember szombaton fölveheti a körülmetélést, hogy Mózes törvényén csorba ne essék, miért haragusztok rám, hogy az egész embert meggyógyítottam szombaton?</verse>
				<verse number="24">Ne ítéljetek a látszat szerint, hanem ítéljetek igazságosan.</verse>
				<verse number="25">Mondák pedig némelyek a jéruzsálembeliek közül: Nem ez-e az, akit meg akarnak ölni?</verse>
				<verse number="26">És íme nyilván beszél és nem szólnak neki semmit. Talán csakugyan belátták az elöljárók, hogy ő a Krisztus?</verse>
				<verse number="27">De ezt tudjuk honnét való; a Krisztust pedig, midőn eljő, senki sem tudja honnét való.</verse>
				<verse number="28">Ekkor Jézus a templomban tanítva hangosan kiáltott és monda: Engem is ismertek, és azt is tudjátok honnét vagyok. Pedig én nem jöttem magamtól, hanem igaz, aki engem küldött, kit ti nem ismertek.</verse>
				<verse number="29">Én ismerem őt mert őtőle vagyok, és ő küldött engem.</verse>
				<verse number="30">Erre megakarták őt fogni, de senki sem tette rá kezeit, mert még nem jött el az ő órája.</verse>
				<verse number="31">A nép közül azonban sokan hittek benne és mondák: Ha eljön a Krisztus, vájjon tehet-e több csodát, mint amennyit ez tesz?</verse>
				<verse number="32">Meghallották a farizeusok, hogy a nép ezt suttogja felőle, azért a főpapok és farizeusok szolgákat küldöttek ki, hogy elfogják őt.</verse>
				<verse number="33">Monda tehát nekik Jézus: Még egy rövid ideig veletek vagyok, azután ahhoz megyek, aki engem küldött.</verse>
				<verse number="34">Keresni fogtok engem, és nem találtok, mert ahol én vagyok, oda ti nem jöhettek.</verse>
				<verse number="35">Mondák tehát a zsidók egymás között: Hová akar ez menni, hogy nem találjuk meg őt? Talán a szétszórva élő nemzetek közé megy és a pogányokat fogja tanítani?</verse>
				<verse number="36">Mit jelent a beszéd, melyet mondott: Keresni fogtok engem és nem találtok, és ahol én vagyok, ti oda nem jöhettek?</verse>
				<verse number="37">Az ünnep utolsó nagy napján pedig fellépett Jézus és így kiáltott: Ha valaki szomjazik, jöjjön hozzám és igyék.</verse>
				<verse number="38">Aki énbennem hisz, annak bensőjéből, miként az írás mondja, élő víznek árjai fakadnak.</verse>
				<verse number="39">Ezt pedig a Lélekről mondotta, melyben a benne hivők részesülendők voltak; mert a Lélek még nem adatott meg, minthogy Jézus még nem dicsőült meg.</verse>
				<verse number="40">Midőn tehát némelyek a népseregből ezen beszédeit hallották, mondák: Ez valóban a próféta!</verse>
				<verse number="41">Mások mondák: Ez a Krisztus. Némelyek pedig azt mondották: Hát Galileából jön a Krisztus?</verse>
				<verse number="42">Nem azt mondja-e az írás, hogy Dávid ivadékából és Betlehem városából jön a Krisztus, ahol Dávid lakott?</verse>
				<verse number="43">S így meghasonlás támadt a nép között ó miatta.</verse>
				<verse number="44">Némelyek pedig el akarták őt fogni, de senki sem vetette rá a kezét.</verse>
				<verse number="45">A szolgák tehát visszatértek a főpapokhoz és farizeusokhoz, s ezek mondák nekik: Miért nem hoztátok el őt?</verse>
				<verse number="46">Felelék a szolgák: Soha ember úgy nem beszélt, mint ez az ember.</verse>
				<verse number="47">Mire a farizeusok felelék: Talán ti is félre vagytok vezetve?</verse>
				<verse number="48">Hitt-e őbenne valaki a főpapok vagy farizeusok közül?</verse>
				<verse number="49">De ez a csőcselék, mely nem érti a törvényt, - átkozott!</verse>
				<verse number="50">Nikodémus azonban, az, ki éjjel jött hozzá és egyik volt közölök, monda nekik:</verse>
				<verse number="51">Vajjon a mi törvényünk elitél-e valakit, mielőtt őt kihallgatta és meggyőződött volna arról, hogy mit tett?</verse>
				<verse number="52">Felelék és mondák neki: Talán te is galileai vagy? Kutasd az Írásokat és lásd, hogy Galileából próféta nem támad.</verse>
				<verse number="53">S visszatértek ki-ki saját házába.</verse>
			</chapter>
			<chapter number="8">
				<verse number="1">Jézus pedig kiment az Olajfák hegyére,</verse>
				<verse number="2">és korán reggel ismét a templomba jött és az egész nép köréje gyűlt, s leülve tanította őket.</verse>
				<verse number="3">Az írástudók és farizeusok pedig egy házasságtörésen ért asszonyt vezettek oda, és középre állították,</verse>
				<verse number="4">és mondák neki: Mester, ezt az asszonyt épen most érték házasságtörésen.</verse>
				<verse number="5">A törvényben pedig Mózes azt parancsolta nekünk, hogy az ilyent kövezzük meg. Hát te mit szólsz éhez?</verse>
				<verse number="6">Ezt azonban csak kísértésképen mondották, hogy vádolhassák őt. Jézus pedig lehajolt és ujjával irt a földön.</verse>
				<verse number="7">Mikor pedig tovább unszolták kérdéseikkel, fölegyenesedett és monda nekik: Aki bűn nélkül van közöletek, az dobja rá az első követ.</verse>
				<verse number="8">És ismét lehajolva, irogatott a földön.</verse>
				<verse number="9">Ezt hallva, egyik a másik után kimentek, kezdve a véneken; és egyedül Jézus maradt ott, meg az asszony, a középen állva.</verse>
				<verse number="10">Erre Jézus fölegyenesedett és monda neki: Asszony, hol vannak, akik téged vádoltak? Senki sem ítélt el?</verse>
				<verse number="11">Ki felelé: Senki, Uram! Mire Jézus monda: Én sem ítéllek el. Menj és többé ne vetkezzél!</verse>
				<verse number="12">És ismét szólott hozzájok Jézus, mondván: Én vagyok a világ világossága. Aki engem követ, nem jár sötétségben, hanem az élet világosságát bírja.</verse>
				<verse number="13">Mondák tehát neki a farizeusok: Te önmagád mellett teszesz bizonyságot. A te bizonyságod nem igaz.</verse>
				<verse number="14">Felelé Jézus és monda nekik: Habár én önmagam mellett teszek is bizonyságot, az én bizonyságom igaz, mert tudom honnan jöttem és hová megyek; de ti nem tudjátok honnan jövök vagy hová megyek</verse>
				<verse number="15">Ti a test szerint ítéltek; én nem ítélek meg senkit.</verse>
				<verse number="16">És ha én ítélek, az én ítéletem igaz, mert nem vagyok egyedül, hanem én és aki engem küldött: az Atya.</verse>
				<verse number="17">A ti törvényiekben pedig meg van írva, hogy két ember bizonysága igaz.</verse>
				<verse number="18">Én vagyok, aki bizonyságot teszek önmagámról, és bizonyságot tesz rólam, aki engem küldött, az Atya.</verse>
				<verse number="19">Mondák azért neki. Hol van a te atyád? Felelé Jézus: Sem engem nem ismertek, sem az én Atyámat. Ha engem ismernétek, talán ismernétek az én Atyámat is,</verse>
				<verse number="20">Ezeket a szavakat Jézus a templomban tanítás közben a kincstárnál mondotta, és senki sem fogta el őt, mert még nem jött el az ő órája.</verse>
				<verse number="21">Azután ismét monda nekik Jézus: Én elmegyek és ti kerestek engem; de bűnötökben fogtok meghalni. Ahová én megyek, oda ti nem jöhettek.</verse>
				<verse number="22">Erre mondák a zsidók: Talán megöli magát, mivel azt mondja: Ahová én megyek, oda ti nem jöhettek?</verse>
				<verse number="23">És monda nekik: Ti alulról vagytok, én felülről vagyok. Ti e világból vagytok, én nem vagyok e világból.</verse>
				<verse number="24">Azért mondottam nektek, hogy meghaltok bűneitekben, mert ha nem hiszitek, hogy én vagyok, meghaltok bűnötökben.</verse>
				<verse number="25">Erre mondák neki: Ki vagy te? Jézus viszonzá: A kezdet, ki hozzátok is szólok.</verse>
				<verse number="26">Sok mondani és ítélni valóm volna rólatok; de aki engem küldött, igazmondó, és én azt mondom a világban, amit őtőle hallottam.</verse>
				<verse number="27">És nem értették meg, hogy az Istent mondotta atyjának.</verse>
				<verse number="28">Monda tehát nekik Jézus: Amikor majd felmagasztaltátok az Emberfiát, akkor belátjátok, hogy én vagyok, és önmagámtól semmit sem teszek, hanem amire megtanított engem az Atya, azt beszélem.</verse>
				<verse number="29">És aki engem küldött, - velem van, és nem hagy magamra; mert én mindenkor azt teszem, ami ő előtte kedves.</verse>
				<verse number="30">Midőn ezt mondotta, sokan hittek benne.</verse>
				<verse number="31">Erre monda Jézus a zsidóknak, akik benne hittek: Ha ti megmaradtok az én beszédem mellett, igazán tanítványaim lesztek,</verse>
				<verse number="32">és megismeritek az igazságot, és az igazság megszabadít titeket.</verse>
				<verse number="33">Felelék neki: Ábrahám ivadéka vagyunk és soha senkinek nem szolgáltunk, hogyan mondhatod te: Szabadok lesztek?</verse>
				<verse number="34">Felelé nekik Jézus: Bizony, bizony mondom nektek, hogy mindaz, aki bűnt cselekszik, szolgája a bűnnek.</verse>
				<verse number="35">A szolga pedig nem marad őrökké a házban, de a fiú ott marad örökké.</verse>
				<verse number="36">Ha tehát a Fiú megszabadít titeket, igazán szabadok lesztek.</verse>
				<verse number="37">Tudom, hogy Ábrahám fiai vagytok, de meg akartok engem ölni, mivel az én beszédem nem fog rajtatok.</verse>
				<verse number="38">Én amit Atyámnál láttam, azt beszélem; ti pedig amit atyátoknál láttatok, azt teszitek.</verse>
				<verse number="39">Felelének és mondák neki: A mi atyánk Ábrahám. Monda nekik Jézus: Ha Ábrahám fiai vagytok, Ábrahám tetteit cselekedjetek.</verse>
				<verse number="40">Most pedig meg akartok engem ölni, mint aki nektek az igazságot megmondottam, melyet Istentől hallottam; ezt Ábrahám nem cselekedte.</verse>
				<verse number="41">Ti atyátok tetteit cselekszitek. Mondák tehát neki: Mi nem születtünk paráznaságból: egy atyánk van, az Isten.</verse>
				<verse number="42">Mire jézus monda nekik: Ha az Isten volna atyátok, bizonyára szeretnétek engem; mert én Istentől származtam és jöttéin; de nem is magamtól jöttem, hanem ő küldött engem.</verse>
				<verse number="43">Miért nem értitek meg az én szavamat? Mert nem tudjátok meghallgatni beszédemet.</verse>
				<verse number="44">A ti atyátok az ördög, és atyátok kívánságait akarjátok cselekedni, ki gyilkos volt kezdettől fogva és nem tartott ki az igazságban, mert nincs igazság őbenne. Mikor hazugságot mond, a sajátjából szól; mert hazug ő és a hazugságnak atyja.</verse>
				<verse number="45">Ha pedig én az igazságot mondom, nem hisztek nekem.</verse>
				<verse number="46">Ki bizonyíthat rám közületek bűnt? Ha igazságot mondok nektek, miért nem hisztek nekem?</verse>
				<verse number="47">Aki Istentől van, Isten igéjét hallgatja. Ti azért nem hallgatjátok, mert nem Istentől vagytok.</verse>
				<verse number="48">Felelék erre a zsidók és mondák neki: Nemde jól mondjuk mi, hogy szamaritánus vagy és ördögöd van?</verse>
				<verse number="49">Felelé Jézus: Nekem nincsen ördögöm, hanem tisztelem Atyámat, és ti tiszteletlenséggel illettek engem.</verse>
				<verse number="50">Én azonban nem keresem dicsőségemet; van aki keresi és ítél.</verse>
				<verse number="51">Bizony, bizony mondom nektek, ha valaki beszédemet megtartja, halált nem lát örökké</verse>
				<verse number="52">Mondák erre a zsidók: Most ismertük meg, hogy ördögöd van. Ábrahám meghalt és a próféták, és te azt mondod: Ha valaki az én beszédemet megtartja, nem ízleli meg a halált örökké.</verse>
				<verse number="53">Hát te nagyobb vagy a mi atyánknál, Ábrahámnál, ki meghalt? És a próféták is meghaltak. Mivé teszed magadat?</verse>
				<verse number="54">Felelé Jézus: Ha én dicsőítem magamat, az én dicsőségem semmi. Az én Atyám az, aki engem dicsőit, kiről azt mondjátok, hogy a ti Istentek.</verse>
				<verse number="55">De ti nem ismertétek meg őt, én pedig ismerem. S ha azt mondanám, hogy nem ismerem, hozzátok hasonló hazug lennék. De ismerem őt, és beszédét megtartom.</verse>
				<verse number="56">Ábrahám, a ti atyátok örvendezve óhajtotta, hogy megláthassa az én napomat; látta, és örült.</verse>
				<verse number="57">Mondák erre neki a zsidók: Még nem vagy ötven éves, és Ábrahámot láttad?</verse>
				<verse number="58">Monda nekik Jézus. Bizony, bizony mondom nektek, mielőtt Ábrahám lett, én vagyok.</verse>
				<verse number="59">Erre köveket fogtak, hogy megdobálják őt, Jézus azonban elrejtőzött és kiment a templomból.</verse>
			</chapter>
			<chapter number="9">
				<verse number="1">Arra menve, látott Jézus egy embert, ki születésétől fogva vak volt.</verse>
				<verse number="2">És kérdék őt tanítványai: Rabbi, ki vétkezett, ez-e, vagy az a szülei, hogy vakon született?</verse>
				<verse number="3">Felelé Jézus: Sem ez nem vetkezett, sem az ő szülei, hanem hogy nyilvánosságra jussanak az Isten művei őrajta.</verse>
				<verse number="4">Nekem annak műveit kell művelnem, aki engem küldött, míg nappal van. Eljő az éj, amikor senki sem munkálkodhatik.</verse>
				<verse number="5">Amíg a világon vagyok, világossága vagyok a világnak.</verse>
				<verse number="6">Ezt mondva, a földre köpött és sarat csinált a nyálból, és a sarat a vaknak szemeire kente,</verse>
				<verse number="7">és monda neki: Eredj, mosdjál meg a Siloe tavában! (Mi annyit tesz, mint «Küldött.») Elment tehát és megmosdott, és visszajött mint látó.</verse>
				<verse number="8">Azért a szomszédok és akik őt azelőtt mint koldust látták, így szóltak: Nem ez-e az, aki itt ült és koldult? Némelyek mondák: Ez az.</verse>
				<verse number="9">Mások pedig: Nem, hanem hasonló ahhoz. De ő monda: Én vagyok!</verse>
				<verse number="10">Mondák tehát: neki: Hogyan nyíltak meg a szemeid?</verse>
				<verse number="11">Felelé: Az az ember, kit Jézusnak hívnak, sarat csinált és megkente szemeimet és azt mondotta nekem: Eredj a Siloe tavához és mosdjál meg! Elmentem és megmosdattam és látok.</verse>
				<verse number="12">És mondák neki: Hol van ő? Felelé: Nem tudom.</verse>
				<verse number="13">Elvezették a volt vakot a farizeusokhoz.</verse>
				<verse number="14">Mikor pedig Jézus a sarat csinálta és megnyitotta szemeit, szombat volt.</verse>
				<verse number="15">Újból megkérdezték tehát őt a farizeusok, hogyan nyerte vissza szemevilágát. Az pedig monda nekik Sarat tett a szemeimre és megmosdottam és látok.</verse>
				<verse number="16">Ekkor mondák a farizeusok közül némelyek: Ez az ember nem az Istentől van, mert a szombatot nem tartja meg. Mások pedig mondák: Hogyan tehet bűnös ember ilyen csodákat? És meghasonlás volt közöttük.</verse>
				<verse number="17">Mondák tehát ismét a vaknak: Te mit mondasz arról, ki megnyitotta szemeidet? Ő pedig monda, hogy próféta.</verse>
				<verse number="18">Ekkor a zsidók nem hitték róla hogy vak volt és visszanyerte szemevilágát, míg el nem hívták a látását visszanyertnek szüleit,</verse>
				<verse number="19">és kérdezek őket, mondván: Ez a ti fiatok, kiről azt mondjátok, hogy vakon született? Hogy van tehát, hogy most lát?</verse>
				<verse number="20">Felelének nekik az ő szülei és mondák: Tudjuk, hogy ez a mi fiunk, és hogy vakon született.</verse>
				<verse number="21">De hogy miképen lát most, nem tudjuk; vagy ki nyitotta meg szemeit, mi nem tudjuk. Kérdezzétek őt magát! Elég idős; hadd beszéljen ő magáról.</verse>
				<verse number="22">Ezt azért mondották az ő szülei, mivel félték a zsidóktól. Mert a zsidók már összebeszéltek, hogy ha valaki őt Krisztusnak vallja, a zsinagógán kívül lesz a helye.</verse>
				<verse number="23">Azért mondották a szülei, hogy: Elég idős, kérdezzétek őt magát!</verse>
				<verse number="24">Újra előhívták tehát az embert, ki vak volt, és mondák neki: Adj dicsőséget Istennek! Mi tudjuk, hogy ez az ember bűnös!</verse>
				<verse number="25">Mire az monda nekik: Hogy bűnös-e, nem tudom. Egyet tudok, hogy vak voltam és most látok.</verse>
				<verse number="26">Erre mondák neki: Mit csinált veled? Hogyan nyitotta meg szemeidet?</verse>
				<verse number="27">Felelé nekik: Már mondottam nektek és hallottátok; miért akarjátok újból hallani? Talán ti is tanítványai akartok lenni?</verse>
				<verse number="28">Erre szidalmazták őt és mondák: Te légy az ő tanítványa, mi pedig Mózes tanítványai vagyunk!</verse>
				<verse number="29">Mi tudjuk, hogy Mózeshez az Isten szólott; erről pedig azt sem tudjuk honnét való.</verse>
				<verse number="30">Felele az az ember és monda nekik: Épen az a csodálatos, hogy ti nem tudjátok honnét való, és megnyitotta szemeimet.</verse>
				<verse number="31">Azt pedig tudjuk, hogy Isten a bűnösöket nem hallgatja meg; hanem aki istenfélő és az ő akaratát teljesíti, azt meghallgatja.</verse>
				<verse number="32">Világ kezdetétől fogva nem lehetett hallani, hogy valaki egy vaknak szemeit megnyitotta volna.</verse>
				<verse number="33">Ha ez nem Istentől volna, nem tehetett volna semmit.</verse>
				<verse number="34">Felelék és mondák neki: Mindenestől bűnökben születtél, és te tanítasz minket? És kidobták őt.</verse>
				<verse number="35">Jézus meghallotta, hogy kidobták őt, s midőn találkozott vele, monda neki: Hiszesz-e te az Isten Fiában?</verse>
				<verse number="36">Felelé az és monda: Kicsoda az, Uram, hogy higyjek benne?</verse>
				<verse number="37">És monda neki Jézus: Hiszen láttad őt, és aki veled beszél, ő az.</verse>
				<verse number="38">Az pedig monda: Hiszek Uram, és leborulva imádta őt.</verse>
				<verse number="39">És monda Jézus: ítéletre jöttem én e világra, hogy akik nem látnak, lássanak, és akik látnak, vakokká legyenek.</verse>
				<verse number="40">S némelyek a farizeusok közül, kik vele voltak, meghallották ezt és mondák neki: Vajjon mi is vakok vagyunk?</verse>
				<verse number="41">Monda nekik Jézus: Ha vakok volnátok, nem volna bűnötök; már pedig azt mondjátok, hogy: Látunk! (Tehát) a ti bűnötök megmarad.</verse>
			</chapter>
			<chapter number="10">
				<verse number="1">Bizony, bizony mondom nektek, aki nem az ajtón megy be juhakolba, hanem másfelől mászik be, az tolvaj és rabló.</verse>
				<verse number="2">Aki pedig az ajtón megy be, az a juhok pásztora.</verse>
				<verse number="3">Ennek az őr nyitja ki az ajtót, és a juhok hallják az ő szavát, és tulajdon juhait nevökről szólítja és kivezeti Őket.</verse>
				<verse number="4">És mikor a saját juhait kieresztette, előttük megy és a juhok követik őt, mert ismerik a hangját.</verse>
				<verse number="5">Idegent pedig nem követnek, hanem futnak tőle, mert az idegenek hangját nem ismerik.</verse>
				<verse number="6">Ezt a példabeszédet mondotta nekik Jézus, ők azonban nem értették meg, hogy mit beszél nekik.</verse>
				<verse number="7">Monda azért ismét nekik Jézus: Bizony, bizony mondom nektek: Én vagyok a juhakol ajtaja.</verse>
				<verse number="8">Mind, ahányan jöttek, tolvajok és rablók, és a juhok nem hallgattak rajok.</verse>
				<verse number="9">Én vagyok az ajtó. Ha valaki énrajtam megy be, üdvözül; ki- és bejár és legelőre talál.</verse>
				<verse number="10">A tolvaj csak azért jön, hogy lopjon, öljön és pusztítson. Én azért jöttem, hogy életök legyen és bővében legyen.</verse>
				<verse number="11">Én vagyok a jó pásztor. A jó pásztor életét adja juhaiért.</verse>
				<verse number="12">A béres azonban és aki nem pásztor, kinek a juhok nem tulajdonai, látja, hogy jön a farkas és otthagyja a juhokat és elfut; és a farkas elragadja és szétkergeti a juhokat.</verse>
				<verse number="13">A béres pedig elfut, mert béres, és nem törődik a juhokkal.</verse>
				<verse number="14">Én jó pásztor vagyok és is merem enyéimet és az enyémek ismernek engemet,</verse>
				<verse number="15">miként az Atya ismer engem és én ismerem az Atyát, és életemet adom juhaimért.</verse>
				<verse number="16">Vannak más juhaim is, melyek nem ez akolból valók. Azokat is ide kell terelnem, és hallgatni fognak szavamra; és leszen egy akol és egy pásztor.</verse>
				<verse number="17">Azért szeret engem az Atya, mert odaadom életemet, hogy ismét fölvegyem.</verse>
				<verse number="18">Senki sem veszi el tőlem, hanem önként adom oda; és hatalmam van odaadni és hatalmam van ismét visszavenni. Ezt a parancsolatot Atyámtól kaptam.</verse>
				<verse number="19">Ezen beszédek miatt ismét nézeteltérés támadt a zsidók között.</verse>
				<verse number="20">Sokan közölök ugyanis azt mondották: Ördöge van és őrült, minek hallgatjátok meg őt?</verse>
				<verse number="21">Mások mondák: Ezek nem egy ördögtől megszállottnak beszédei. Vagy talán az ördög képes a vakok szemeit megnyitni?</verse>
				<verse number="22">Elérkezett pedig a templomszentelés ünnepe Jeruzsálemben és tél volt.</verse>
				<verse number="23">És Jézus a templomban Salamon csarnokában járt-kelt.</verse>
				<verse number="24">Ekkor körülvették őt a zsidók és mondák neki: Meddig tartod még lelkünket függőben? Ha te vagy a Krisztus, mondd meg nekünk nyíltan.</verse>
				<verse number="25">Felelé nekik Jézus: Beszélek nektek és nem hiszitek. A cselekedetek, melyeket Atyám nevében véghez viszek, tanúságot tesznek rólam;</verse>
				<verse number="26">de ti nem hisztek, mert nem vagytok az én juhaim közül valók.</verse>
				<verse number="27">Az én juhaim hallgatnak szavamra és én ismerem őket és ők követnek engem.</verse>
				<verse number="28">És én örök életet adok nekik és nem vesznek el örökké, és senki sem ragadja ki őket kezemből.</verse>
				<verse number="29">Amit Atyám nekem adott, az mindennél nagyobb, és senki sem ragadhatja ki Atyám kezéből.</verse>
				<verse number="30">Én és az Atya egy vagyunk.</verse>
				<verse number="31">Erre a zsidók köveket ragadtak, hogy megkövezzék őt.</verse>
				<verse number="32">Felelé nekik Jézus: Sok jót cselekedtem szemetek láttára Atyám megbízásából, vajjon melyik jótettemért köveztek meg engem?</verse>
				<verse number="33">Felelék neki a zsidók: Nem jótetteidért kövezünk meg téged, hanem káromlásodért, s mivel ember létedre Istenné teszed magadat.</verse>
				<verse number="34">Felelé nekik Jézus: Nincs-e megírva törvényiekben, hogy: Én mondottam, istenek vagytok?</verse>
				<verse number="35">Ha azokat mondotta isteneknek, akikhez az Isten beszéde intéztetik, és az írás fel nem bontható,</verse>
				<verse number="36">annak, kit az Atya megszentelt és a világra küldött, ti azt mondjátok hogy: Káromkodó!! - mivel azt mondottam: Isten Fia vagyok?</verse>
				<verse number="37">Ha nem teszem Atyám cselekedeteit, ne higyjetek nekem.</verse>
				<verse number="38">De ha teszem, akkor, ha nekem nem akartok hinni, higyjetek cselekedeteimnek, hogy belássátok és elhigyjétek, miszerint az Atya énbennem van és én az Atyában.</verse>
				<verse number="39">Erre megakarták őt fogni, de ő kiosont kezeik közül,</verse>
				<verse number="40">és ismét visszatért a Jordánon túl azon helyre, ahol János először keresztelt, és ott maradt.</verse>
				<verse number="41">És sokan jöttek hozzá és mondották: János ugyan egy csodát sem tett,</verse>
				<verse number="42">de mindaz, amit János erről mondott, igaz volt. És sokan hittek benne.</verse>
			</chapter>
			<chapter number="11">
				<verse number="1">Volt pedig egy Lázár nevű beteg Bethániából, Máriának és az ő nővérének, Mártának falujából.</verse>
				<verse number="2">(Mária pedig az volt, ki megkente az Urat kenettel és lábait hajával törölgette, kinek testvére Lázár beteg volt.)</verse>
				<verse number="3">Elküldöttek tehát hozzá nővérei és azt izenték neki: Uram, íme akit szeretsz, beteg.</verse>
				<verse number="4">Amint Jézus ezt hallotta, monda nekik: Ez a betegség nem válik halálra, hanem Isten dicsőségére, hogy az által az Isten Fia megdicsőíttessék.</verse>
				<verse number="5">Jézus ugyanis szerette Mártát és nővérét, Máriát és Lázárt.</verse>
				<verse number="6">Mikor tehát meghallotta, hogy beteg, akkor még két napig maradt ugyanazon helyen.</verse>
				<verse number="7">Azután így szólt tanítványaihoz: Menjünk ismét Júdeába!</verse>
				<verse number="8">Mondják neki tanítványai: Rabbi! most akartak a zsidók megkövezni, és ismét oda mégy?</verse>
				<verse number="9">Felelé Jézus: Nemde tizenkét órája van a napnak? Ha valaki nappal jár, nem botlik meg, mert látja e világ világosságát.</verse>
				<verse number="10">De ha éjjel jár, megbotlik, mert nincs világossága.</verse>
				<verse number="11">Ezt mondotta és azután így szólt: Lázár barátunk alszik, de elmegyek és fölkeltem őt álmából.</verse>
				<verse number="12">Mire tanítványai mondák: Uram, ha alszik, meggyógyul.</verse>
				<verse number="13">Jézus azonban az ő haláláról mondotta azt, holott ezek azt gondolták, hogy az álombéli szendergésről mondja.</verse>
				<verse number="14">Akkor tehát Jézus nyíltan megmondotta nekik: Lázár meghalt.</verse>
				<verse number="15">És én örülök ti miattatok, hogy nem voltam ott, hogy higyjetek. De menjünk el hozzá!</verse>
				<verse number="16">Mire Tamás, kit ikernek hívtak, így szólt tanítványtársaihoz: Menjünk mi is, hogy meghaljunk vele!</verse>
				<verse number="17">Jézus tehát odament és úgy találta, hogy már négy napja fekszik a sírban.</verse>
				<verse number="18">(Bethánia pedig közel volt Jeruzsálemhez, mintegy tizenöt stádiumnyira.)</verse>
				<verse number="19">A zsidók közül pedig sokan kijöttek Mártához és Máriához, hogy vigasztalják őket testvérök miatt.</verse>
				<verse number="20">Márta tehát, amint meghallotta, hogy Jézus jön, elébe sietett; Mária pedig otthon ült.</verse>
				<verse number="21">Monda tehát Márta Jézusnak: Uram, ha itt lettél volna, testvérem nem halt volna meg.</verse>
				<verse number="22">De most is tudom, hogy akármit kérsz Istentől, megadja neked Isten.</verse>
				<verse number="23">Mondja neki Jézus: Testvéred föltámad.</verse>
				<verse number="24">Mondja neki Márta: Tudom, hogy majd feltámad a feltámadáskor az utolsó napon</verse>
				<verse number="25">Monda neki Jézus: Én vagyok a feltámadás és az élet; aki énbennem hisz, még ha meghalt is élni fog;</verse>
				<verse number="26">és mindaz aki él és énbennem hisz, nem hal meg örökké. Hiszed ezt?</verse>
				<verse number="27">Monda neki: Igen, Uram, én hiszem, hogy te vagy a Krisztus, az élő Istennek Fia, ki e világra jöttél.</verse>
				<verse number="28">És miután ezt mondotta, elment és titokban kihívta nővérét, Máriát, mondván: A Mester itt van és hivat téged.</verse>
				<verse number="29">Amint ezt hallotta, gyorsan fölkelt és kiment hozzá.</verse>
				<verse number="30">Mert Jézus még nem ért be a faluba, hanem még azon a helyen volt, ahol Márta találkozott vele.</verse>
				<verse number="31">A zsidók tehát, kik vele voltak a házban és vigasztalták őt, mikor látták, hogy Mária gyorsan fölkelt és kiment, utána mentek mondván: A sírhoz megy, hogy ott siránkozzék.</verse>
				<verse number="32">Mária pedig mikor odaért, ahol Jézus volt és meglátta őt, leborult lábaihoz és monda neki: Uram, ha itt lettél volna, testvérem nem halt volna meg.</verse>
				<verse number="33">Mikor pedig Jézus őt és a vele jött zsidókat sírni látta, megindult lelkében</verse>
				<verse number="34">és megilletődve monda: Hová tettétek őt? Mondják neki: Jöjj Uram és lásd!</verse>
				<verse number="35">És Jézus könnyekre fakadt.</verse>
				<verse number="36">Mire a zsidók mondák: Lám, mennyire szerette őt!</verse>
				<verse number="37">Némelyek pedig közölök mondák: Nem tehette volna meg ez, ki a vakon születettnek szemeit megnyitotta, hogy ez meg ne haljon?</verse>
				<verse number="38">Mire Jézus újból megrendülve magában, a sírhoz ment, amely egy barlang volt és kő volt rátéve.</verse>
				<verse number="39">Monda Jézus: Vegyétek el a követ! Mondá neki Márta, a megholtnak nővére: Uram, már szaga van, mert négy napos.</verse>
				<verse number="40">Monda neki Jézus: Nem mondottam-e neked, hogy ha hiszesz, meglátod az isten dicsőségét?</verse>
				<verse number="41">Erre elvették a követ. Jézus pedig fölemelé szemeit és monda: Atyám, hálát adok neked, hogy meghallgattál engem!</verse>
				<verse number="42">Én ugyan tudtam, hogy mindig meghallgatsz, de a körülálló nép miatt mondottam azt, hogy elhigyjék, hogy te küldöttél engem.</verse>
				<verse number="43">Miután ezt mondotta, fönszóval kiáltotta: Lázár jöjj ki!</verse>
				<verse number="44">És a halott azonnal kijött, lábain és kezein megkötözve pólyákkal, és arca be volt kötve kendővel. Monda nekik Jézus: Oldozzátok fel őt, hadd menjen!</verse>
				<verse number="45">Erre a zsidók közül kik Máriához és Mártához jöttek és látták, és látták Jézus mit cselekedett, sokan hittek benne.</verse>
				<verse number="46">Némelyek pedig elmentek közölök a farizeusokhoz és elbeszélték nekik, hogy Jézus mit cselekedett.</verse>
				<verse number="47">Erre a főpapok és farizeusok egybehívták főtanácsot és mondák: Mitévők legyünk; mert ez ember sok csodát művel?</verse>
				<verse number="48">Ha így hagyjuk mindnyájan hisznek benne, és jönnek a római és elfoglalják helyünket és nemzetünket.</verse>
				<verse number="49">Egyik pedig, egy Kaifás nevű, ki az évben főpap volt</verse>
				<verse number="50">monda nekik: Ti nem tudtok semmit és nem gondoljátok meg, miszerint jobb nektek, hogy egy ember haljon meg a népért, mintsem az egész nemzet vesszen.</verse>
				<verse number="51">Ezt azonban nem mondotta önmagáról, hanem mivel az évben főpap volt, megjövendölte, hogy Jézus meg fog halni a nemzetért,</verse>
				<verse number="52">és nem csak a nemzetért, hanem hogy az Istennek elszéledt fiait egybegyűjtse.</verse>
				<verse number="53">Azon naptól kezdve tehát azon voltak, hogy megöljék őt.</verse>
				<verse number="54">Miértis Jézus már nem járt-kelt nyilvánosan a zsidók között, hanem félrevonult a puszta mellett fekvő vidékre, egy Efrém nevű városba és ott tartózkodott tanítványaival.</verse>
				<verse number="55">Közel volt pedig a zsidók húsvétja, és a környékről sokan fölmentek Jeruzsálembe húsvét előtt hogy magokat megszenteljék.</verse>
				<verse number="56">Keresték tehát Jézust és a templomban álldogálva így szóltak egymáshoz: Mit gondoltok? Talán nem jön fel az ünnepre?</verse>
				<verse number="57">A főpapok és farizeusok ugyanis parancsot adtak, hogy ha valaki megtudja hol van, jelentse be, hogy elfogják őt.</verse>
			</chapter>
			<chapter number="12">
				<verse number="1">Jézus tehát hat nappal húsvét előtt Bethániába érkezett, ahol Lázár meghalt, kit Jézus feltámasztott.</verse>
				<verse number="2">És lakomát készítettek neki ott; és Márta felszolgált, Lázár pedig egyike volt azoknak, kik vele az asztalhoz letelepedtek.</verse>
				<verse number="3">Ekkor Mária vett egy fontnyi drága, legfinomabb nárduszkenetet és megkente Jézus lábait és hajával törölgette lábait, és a ház betelt a kenet illatával.</verse>
				<verse number="4">Monda tehát tanítványainak egyike, karioti Júdás, ki őt később elárulta:</verse>
				<verse number="5">Miért nem adták el ezt a kenetet háromszáz dénáron, és adták volna a szegényeknek?</verse>
				<verse number="6">Ezt azonban nem azért mondta, mintha a szegényekre lett volna gondja, hanem mivel tolvaj volt és nála lévén az erszény, amit bele tettek, ő hordozta.</verse>
				<verse number="7">Mire Jézus monda: Hagyjatok békét neki, hadd tartsa meg temetésem napjára!</verse>
				<verse number="8">Mert szegények mindig vannak veletek, de én nem mindig vagyok veletek.</verse>
				<verse number="9">Eközben a zsidók közül sokan megtudták, hogy ott van, és eljöttek nemcsak Jézus miatt, hanem hogy megláthassák Lázárt, kit halottaiból feltámasztott.</verse>
				<verse number="10">A főpapok pedig azon tanakodtak, hogy Lázárt is megölik,</verse>
				<verse number="11">minthogy ő miatta a zsidók közül sokan elpártoltak és hittek Jézusban.</verse>
				<verse number="12">Másnap pedig, mikor a nagy sokaság meghallotta, hogy Jézus Jeruzsálembe jön,</verse>
				<verse number="13">pálmaágakat fogtak és kimentek elébe és kiáltozták: Hozanna, áldott, ki az Úr nevében jő, Izrael királyai</verse>
				<verse number="14">És Jézus egy kis szamarat talált és ráült, amint meg van írva:</verse>
				<verse number="15">Ne félj Sion leánya, íme a te királyod szamárvemhén ülve jön!</verse>
				<verse number="16">Ezt az ő tanítványai nem értették meg eleinte; de mikor Jézus meg-dicsőült, akkor eszökbe jutott, hogy ez róla volt megírva, és hogy ezt neki cselekedtek.</verse>
				<verse number="17">A nép tehát, mely vele volt, mikor Lázárt a sírból előhívta és halottaiból feltámasztotta, így tett róla tanúságot.</verse>
				<verse number="18">Azért ment elébe a sokaság, mivel meghallotta, hogy e csodát művelte.</verse>
				<verse number="19">Mire a farizeusok így szóltak egymáshoz: Látjátok, hogy nem megyünk semmire? Íme, az egész világ utána szalad!</verse>
				<verse number="20">Azok között pedig, kik az ünnepnapra feljöttek imádkozni, volt néhány görög.</verse>
				<verse number="21">Ezek tehát Fülöphöz fordultak, ki a galileai Betszaidából való volt, és kérték őt mondván: Uram, szeretnők Jézust látni.</verse>
				<verse number="22">Fülöp elment és megmondotta Andrásnak, András ismét és Fülöp megmondották Jézusnak.</verse>
				<verse number="23">Mire Jézus felélé nekik és monda: Eljött az óra, hogy az Emberfia megdicsőíttessék.</verse>
				<verse number="24">Bizony, bizony mondom nektek, hacsak a gabonaszem a földbe nem esik és meg nem hal,</verse>
				<verse number="25">maga marad; ha pedig meghal, sok gyümölcsöt hoz. Aki szereti életét, elveszti azt; és aki gyűlöli életét ez életben, megőrzi azt az örök életre.</verse>
				<verse number="26">Ha valaki nekem szolgál, engem kövessen; és ahol én vagyok, ott lesz az én szolgám is. Ha valaki nekem szolgál, ezt megtiszteli az én Atyám.</verse>
				<verse number="27">Most az én lelkem megrendült, és mit mondjak? Atyám, szabadíts meg engem ezen órától! De hisz azért jöttem ez órára.</verse>
				<verse number="28">Atyám, dicsőítsd meg nevedet! Erre szózat hallatszott az égből: Meg is dicsőítettem és ismét megdicsőítem.</verse>
				<verse number="29">Mire a sokaság, mely ott állott és ezt hallotta, azt mondotta, hogy az ég dörgött. Mások azt mondották: Angyal szólott hozzá.</verse>
				<verse number="30">Felelé Jézus és monda: Nem én miattam jött e szózat, hanem ti miattatok.</verse>
				<verse number="31">Most ítélet tartatik a világ fölött; most e világ fejedelme kiűzetik;</verse>
				<verse number="32">és én ha majd fölmagasztaltatom a földről, mindent magamhoz vonzók.</verse>
				<verse number="33">Ezt pedig azért mondotta, hogy előre jelezze, minő halállal fog meghalni.</verse>
				<verse number="34">Felelé neki a sokaság: Mi a törvényből azt hallottuk, hogy a Krisztus örökké megmarad, hogy mondhatod tehát, hogy az Emberfiának fel kell magasztaltatnia? Ki az az Emberfia?</verse>
				<verse number="35">Erre monda nekik Jézus: A világosság még egy rövid ideig veletek van. Járjatok, míg világos van, hogy a sötétség meg ne lepjen benneteket, mert aki sötétben jár, nem tudja merre menjen.</verse>
				<verse number="36">Míg a világosság tart, higyjetek a világosságban, hogy a világosság gyermekei legyetek. Ezt mondotta Jézus, aztán elment és elrejtőzött előlök.</verse>
				<verse number="37">Dacára pedig, hogy oly nagy csodákat művelt előttük, nem hittek benne,</verse>
				<verse number="38">hogy beteljesedjék Izaiás próféta beszéde, melyet mondott: Uram, ki hisz a mi szavunk hallatára, és az Úr karja kinek nyilatkoztatott ki?</verse>
				<verse number="39">Azért nem tudtak hinni, mert ismét mondotta Izaiás:</verse>
				<verse number="40">Megvakította szemeiket és megkeményítette szívüket, hogy ne lássanak szemeikkel és ne értsenek szivökkel és megtérjenek, és meggyógyítsam őket.</verse>
				<verse number="41">Ezt Izaiás akkor mondotta, mikor az ő dicsőségét látta, és őróla beszélt.</verse>
				<verse number="42">Mindazáltal a főemberek közöl is sokan hittek benne; de a farizeusok miatt nem vallották meg, hogy a zsinagógából ki ne dobják őket,</verse>
				<verse number="43">mert jobban szerették a dicsőséget az emberek előtt, mint az Isten előtt.</verse>
				<verse number="44">Jézus pedig felkiáltott és monda: Aki bennem hisz, nem énbennem hisz, hanem abban, aki engem küldött.</verse>
				<verse number="45">És aki engem lát, azt látja, aki engem küldött.</verse>
				<verse number="46">Én mint világosság jöttem a világra, hogy mindaz, aki bennem hisz, sötétségben ne maradjon.</verse>
				<verse number="47">És ha valaki az én igéimet hallja és meg nem tartja: én nem ítélem meg őt, mert nem azért jöttem, hogy a világot megítéljem, hanem, hogy a világot üdvözítsem.</verse>
				<verse number="48">Aki engem megvet, és nem fogadja be igéimet, annak van, aki megítélje őt. A beszéd, amelyet mondottam, az ítéli meg őt az utolsó napon.</verse>
				<verse number="49">Mert én nem beszéltem magamtól, hanem aki engem küldött, az Atya, ő adott nekem parancsot, hogy mit mondjak és mit beszéljek.</verse>
				<verse number="50">És tudom, hogy az ő parancsa örök élet. Amit tehát én beszélek, úgy mondom, mint ahogy nekem az Atya mondotta.</verse>
			</chapter>
			<chapter number="13">
				<verse number="1">A húsvét ünnepe előtt, - mivel Jézus tudta, hogy eljött az ő órája, hogy e világból az Atyához menjen, mivel szerette övéit kik a világon voltak, mindégig szerette őket.</verse>
				<verse number="2">És a vacsora végeztével, mikor már az ördög Jutásak, a karioti Simon fiának szívébe adta, hogy elárulja őt,</verse>
				<verse number="3">habár tudta, hogy az Atya mindent kezébe adott, és hogy Istentől indult ki és Istenhez tér vissza;</verse>
				<verse number="4">fölkelt a vacsorától, letette ruháit, fogott egy vászonkendőt és maga elé kötötte.</verse>
				<verse number="5">Azután vizet öntött egy medencébe is kezdé mosogatni tanítványainak lábait, és a maga elé kötött kendővel törölgetni.</verse>
				<verse number="6">Odament tehát Simon Péterhez. És monda neki Péter: Uram, te mosod meg nekem lábaimat?</verse>
				<verse number="7">Felelé Jézus és monda neki: Amit én teszek, te azt most nem érted, de majd megérted azután.</verse>
				<verse number="8">Mondja neki Péter: Nem mosod meg te az én lábaimat soha! Felelé neki Jézus: Ha meg nem moslak téged, nem lesz részed énvelem.</verse>
				<verse number="9">Mondja neki Simon Péter: Uram, ne csak lábaimat, hanem kezeimet és fejemet is!</verse>
				<verse number="10">Mondja neki Jézus: Aki megfürdött, nincs szüksége másra, mint hogy a lábait megmossa, s akkor egészen tiszta. Ti is tiszták vagytok, de nem mindnyájan.</verse>
				<verse number="11">Tudta ugyanis, hogy ki az, aki őt elárulja, azért mondotta: Nem vagytok tiszták mindnyájan.</verse>
				<verse number="12">Miután tehát lábaikat megmosta és ruháit felöltötte, amint ismét leült az asztalhoz, monda nekik: Tudjátok-e mit cselekedtem veletek?</verse>
				<verse number="13">Ti engem Mesternek és Urnák neveztek, s jól mondjátok, mert az vagyok.</verse>
				<verse number="14">Ha tehát én, a Mester és az Úr, megmostam lábaitokat, ti is tartoztok egymásnak lábait megmosni.</verse>
				<verse number="15">Mert példát adtam nektek, hogy amint én cselekedtem veletek, ti is úgy, cselekedjetek.</verse>
				<verse number="16">Bizony, bizony mondom nektek: Nem nagyobb a szolga uránál, sem a követ nem nagyobb annál, aki őt küldötte.</verse>
				<verse number="17">Ha ezt tudjátok, boldogok lesztek, ha megtartjátok.</verse>
				<verse number="18">Nem valamennyitekről mondom ezt. Én tudom kiket választottam ki, hanem hogy beteljesedjék az írás: Aki az én kenyeremet eszi, sarkát emeli rám.</verse>
				<verse number="19">Azért mondom ezt nektek előre, mielőtt megtörténnék, hogy ha majd megtörtént, elhigyjétek, hogy én vagyok.</verse>
				<verse number="20">Bizony, bizony mondom nektek: Aki befogadja azt, akit én küldök, engem fogad be; aki pedig engem befogad, azt fogadja be, aki engem küldött.</verse>
				<verse number="21">Amint Jézus ezt mondotta, megrendült lelkében és tanúságot tett és monda: Bizony, bizony mondom nektek: Hogy egy közöletek elárul engem.</verse>
				<verse number="22">Erre a tanítványok egymásra tekintettek, aggódva, hogy kiről mondja ezt.</verse>
				<verse number="23">Egy pedig az ő tanítványai közül, kit Jézus szeretett, Jézus keblén feküdt.</verse>
				<verse number="24">Ennek intett tehát Simon Péter és monda neki: Ki az, akiről mondja?</verse>
				<verse number="25">Ez pedig Jézusnak kebelére hajolva, monda neki: Uram, kicsoda az?</verse>
				<verse number="26">Felelé Jézus: az az, kinek én a bemártott kenyeret nyújtom. És ezzel bemártott egy darab kenyeret és Júdásnak nyújtotta, a karioti Simon Fiának,</verse>
				<verse number="27">És a falat után beléje ment a sátán. És monda neki Jézus: Amit tenni akarsz, tedd meg minél hamarább.</verse>
				<verse number="28">Azt azonban az asztalnál ülők közül senki sem tudta, hogy miért mondotta neki.</verse>
				<verse number="29">Némelyek ugyanis azt gondolták, hogy mivel Júdásnál volt az erszény, Jézus azt mondotta neki: Vedd meg amire szükségünk van az ünnepre, - vagy hogy a szegényeknek adjon valamit.</verse>
				<verse number="30">Mihelyt pedig a falatot lenyelte, azonnal kiment. Éjjel volt pedig.</verse>
				<verse number="31">Mikor tehát kiment, monda Jézus: Most dicsőíttetett meg az Emberfia, és az Isten megdicsőíttetett őbenne.</verse>
				<verse number="32">Ha az Isten megdicsőíttetett ő benne, Isten is megdicsőíti őt önmagában; és azonnal megdicsőíti őt.</verse>
				<verse number="33">Fiacskáim! egy kevés ideig még veletek vagyok. Keresni fogtok engem; de amint a zsidóknak mondottam hogy: Ahová én megyek, ti oda nem jöhettek, - úgy mondom most nektek is.</verse>
				<verse number="34">Új parancsot adok nektek: Hogy szeressétek egymást, amint én szerettelek titeket, hogy ti is úgy szeressétek egymást.</verse>
				<verse number="35">Arról ismerik meg majd mindnyájan, hogy az én tanítványaim vagytok, ha egymáshoz szeretettel lesztek.</verse>
				<verse number="36">Monda neki Simon Péter: Uram, hová mégy? Felelé Jézus: Ahová én megyek, te most oda nem követhetsz, de majd követni fogsz azután.</verse>
				<verse number="37">Mondja neki Péter: Miért nem követhetlek most? Életemet adom érted.</verse>
				<verse number="38">Felelé neki Jézus: Életedet adod értem? Bizony, bizony mondom neked: Nem szól a kakas, míg háromszor meg nem tagadsz engem.</verse>
			</chapter>
			<chapter number="14">
				<verse number="1">Ne szomorkodjék szívetek! Hisztek az Istenben, higyjetek énbennem is!</verse>
				<verse number="2">Az én Atyám házában sok lakás van. Különben nem mondottam volna nektek: Azért megyek el, hogy számotokra helyet készítsek.</verse>
				<verse number="3">És ha elmentem és helyet készítettem, ismét visszajövök és magammal viszlek benneteket, hogy ahol én vagyok, ti is ott legyetek.</verse>
				<verse number="4">S hogy én hová megyek, azt tudjátok, és tudjátok az utat is.</verse>
				<verse number="5">Mondja neki Tamás: Uram, nem tudjuk hová mégy, hogyan tudhatjuk tehát az utat?</verse>
				<verse number="6">Mondja neki Jézus: Én vagyok az út, az igazság és az élet. Senki sem jut az Atyához, csak énáltalam.</verse>
				<verse number="7">Ha engem megismertetek volna, bizonyára megismertétek volna Atyámat is; de mostantól fogva megismeritek őt, és láttátok őt.</verse>
				<verse number="8">Mondja neki Fülöp: Uram, mutasd meg nekünk az Atyát és elég nekünk.</verse>
				<verse number="9">Mondja neki Jézus: Annyi ideje veletek vagyok, s ti még nem ismertek engem? Fülöp, aki engem lát, az Atyát is látja. Hogyan mondhatod: Mutasd meg nekünk az Atyát?</verse>
				<verse number="10">Nem hiszitek, hogy én az Atyában és az Atya énbennem van? Az igéket, melyeket én nektek mondok, nem magamtól mondom; hanem az Atya, ki bennem lakik, ő viszi véghez a tetteket.</verse>
				<verse number="11">Nem hiszitek, hogy én az Atyában, és az Atya énbennem van?</verse>
				<verse number="12">Ha máskép nem, a cselekedetekért higyjétek! Bizony, bizony mondom nektek, aki énbennem hisz, a cselekedeteket, melyeket én véghez viszek, ő is véghez viszi, sőt ezeknél nagyobbakat művel, mert én az Atyához megyek.</verse>
				<verse number="13">És bármit kértek az Atyától az én nevemben, azt megteszem, hogy megdicsőíttessék az Atya a Fiúban.</verse>
				<verse number="14">Ha valamit kértek tőlem az én nevemben, megteszem.</verse>
				<verse number="15">Ha szerettek engem, tartsátok meg parancsolataimat!</verse>
				<verse number="16">És kérni fogom az Atyát, és más vigasztalót ad nektek, hogy veletek maradjon örökké,</verse>
				<verse number="17">az igazság Lelkét, kit a világ el nem nyerhet, mert nem látja őt, sem nem ismeri. De ti majd megismeritek őt, mert nálatok marad és bennetek lesz.</verse>
				<verse number="18">Nem hagylak árván benneteket; eljövök hozzátok.</verse>
				<verse number="19">Egy kevés idő még, és a világ már nem lát engem. Ti azonban láttok engem, mert én élek, és ti is élni fogtok.</verse>
				<verse number="20">Ama napon majd belátjátok, hogy én Atyámban vagyok és ti énbennem és én tibennetek.</verse>
				<verse number="21">Aki az én parancsolataimat bírja és megtartja, az az, ki engem szeret. Aki pedig engem szeret, azt szeretni fogja az én Atyám, és én is szeretem őt, és kinyilatkoztatom neki magamat.</verse>
				<verse number="22">Mondja neki Júdás, - de nem a karióti - Uram, mi történt, hogy nekünk akarod magadat kinyilatkoztatni és nem a világnak?</verse>
				<verse number="23">Felelé Jézus és monda neki: Ha valaki szeret engem, megtartja beszédemet, és az én Atyám szereti őt, és hozzá megyünk és lakást veszünk nála.</verse>
				<verse number="24">Aki engem nem szeret, nem tartja meg beszédeimet. És a beszéd, melyet hallottatok, nem az enyém, hanem azé, aki engem küldött: az Atyáé.</verse>
				<verse number="25">Ezt mondottam nektek, míg nálatok voltam.</verse>
				<verse number="26">A vigasztaló Szentlélek pedig, akit majd az Atya küld az én nevemben, az megtanít benneteket mindenre, és eszetekbe juttat mindent, amit én nektek mondottam.</verse>
				<verse number="27">Békeséget hagyok nektek, az én békeségemet adom nektek, nem amint a világ adja, adom én nektek. Ne háborogjon szívetek és ne aggódjék!</verse>
				<verse number="28">Hallottátok, hogy én azt mondottam: Elmegyek és visszajövök hozzátok. Ha szeretnétek engemet, csak Örülnétek azon, hogy az Atyához megyek; mert az Atya nagyobb nálam.</verse>
				<verse number="29">És most megmondottam nektek, mielőtt megtörténnék, hogy mikor majd megtörténik, higyjétek.</verse>
				<verse number="30">Már nem sokat beszélek veletek, mert jön e világ fejedelme, de énhozzám semmi köze.</verse>
				<verse number="31">Hanem hogy megismerje a világ, hogy szeretem az Atyát, és amint nekem az Atya megparancsolta, úgy cselekszem: Keljetek föl, menjünk innét!</verse>
			</chapter>
			<chapter number="15">
				<verse number="1">Én vagyok az igazi szőlőtő, és Atyám a szőlősgazda.</verse>
				<verse number="2">Minden rajtam levő hajtást, mely gyümölcsöt nem hoz, eltávolít, és mindazt, amely gyümölcsöt hoz, megtisztítja, hogy több gyümölcsöt hozzon.</verse>
				<verse number="3">Ti már tiszták vagytok a beszéd folytán, melyet nektek mondottam.</verse>
				<verse number="4">Maradjatok énbennem és én tibennetek! Valamint a szőlővessző nem hozhat gyümölcsöt önmagától, hacsak a szőlőtőn nem marad: úgy ti sem, hacsak énbennem nem maradtok.</verse>
				<verse number="5">Én vagyok a szőlőtő, ti a szőlővesszők. Aki énbennem marad és én őbenne, az terem sok gyümölcsöt; mert nálam nélkül semmit sem tehettek.</verse>
				<verse number="6">Ha valaki énbennem nem marad, kivettetik, mint a szőlővessző és elszárad, és összeszedik és a tűzre dobják és elég.</verse>
				<verse number="7">Ha bennem maradtok és az én igéim meg maradnak bennetek, kérhettek amit csak akartok, és meglesz nektek.</verse>
				<verse number="8">Az válik az én Atyámnak dicsőségére, ha minél több gyümölcsöt hoztok és tanítványaimmá lesztek.</verse>
				<verse number="9">Amint engem szeretett az Atya, én is úgy szerettelek titeket. Maradjatok meg az én szeretetemben.</verse>
				<verse number="10">Ha megtartjátok parancsolataimat, megmaradtok szeretetemben, miként én is megtartottam Atyám parancsolatait és megmaradok az ő szeretetében.</verse>
				<verse number="11">Ezt azért mondottam nektek, hogy az én örömem tibennetek legyen és örömötök teljes legyen.</verse>
				<verse number="12">Ez az én parancsolatom, hogy szeressétek egymást, amint én szerettelek titeket.</verse>
				<verse number="13">Senkinek sincs nagyobb szeretete annál, mint ha valaki életét adja barátaiért.</verse>
				<verse number="14">Ti az én barátaim vagytok, ha megteszitek, amit én nektek parancsolok.</verse>
				<verse number="15">Már nem mondlak titeket szolgáknak, mert a szolga nem tudja, mit tesz az ő ura, hanem barátaimnak mondottalak titeket, mert mindent, amit az Atyától hallottam, értéstekre adtam.</verse>
				<verse number="16">Nem ti választottatok engemet, hanem én választottalak ki titeket, és arra rendeltelek, hogy elmenjetek és gyümölcsöt teremjetek és gyümölcsötök tartós legyen, hogy bármit kérjetek az Atyától az én nevemben, megadja nektek.</verse>
				<verse number="17">Ezt parancsolom nektek, hogy szeressétek egymást.</verse>
				<verse number="18">Ha a világ gyűlöl benneteket, jusson eszetekbe, hogy engem előbb gyűlölt mint titeket.</verse>
				<verse number="19">Ha a világból volnátok, a világ azt, ami az övé, szeretné; de mivel nem vagytok a világból, hanem én kiválasztottalak titeket a világból, azért gyűlöl benneteket a világ.</verse>
				<verse number="20">Emlékezzetek vissza beszédemre, melyet nektek mondottam: Nem nagyobb a szolga uránál. Ha engem üldöztek, titeket is üldözni fognak; ha az én beszédemet megtartották, a tiéteket is megtartják.</verse>
				<verse number="21">De mindezt az én nevemért teszik nektek, mert nem tudnak arról, aki engem küldött.</verse>
				<verse number="22">Ha el nem jöttem és nem szólottam volna hozzájok, nem volna bűnük: most azonban nincs mentségök bűnükre.</verse>
				<verse number="23">Aki engem gyűlöl, Atyámat is gyűlöli.</verse>
				<verse number="24">Ha olyan cselekedeteket nem vittem volna véghez közöttük, aminőket senki más véghez nem vitt, nem volna bűnük; most azonban láttak is, meg gyűlöltek is, úgy engemet, mint Atyámat.</verse>
				<verse number="25">De hogy beteljesedjék a mondás, mely az ő törvényükben írva van: \Ok nélkül gyűlöltek engem.\</verse>
				<verse number="26">Mikor pedig eljön a Vigasztaló, kit én küldök nektek az Atyától, mint az igazság Lelkét, ki az Atyától származik, az majd tanúságot tesz rólam.</verse>
				<verse number="27">És ti is tanúságot tesztek, mert kezdettől fogva velem vagytok.</verse>
			</chapter>
			<chapter number="16">
				<verse number="1">Ezt mondottam nektek, hogy meg ne botránkozzatok.</verse>
				<verse number="2">Kizárnak benneteket a zsinagógákból, sőt eljön az óra, hogy mindaz, aki titeket megöl, azt hiszi, hogy szolgálatot tesz Istennek.</verse>
				<verse number="3">És ezt azért teszik veletek, mert nem ismerik az Atyát, sem engem.</verse>
				<verse number="4">De ezt azért mondottam nektek, hogy midőn eljő az óra, eszetekbe jusson, hogy én megmondottam nektek.</verse>
				<verse number="5">Ezt pedig azért nem mondottam meg kezdetben, mivel veletek voltam. De most elmegyek ahhoz, aki engem küldött, és senki közületek nem kérdi: Hová mégy?</verse>
				<verse number="6">Hanem mivel ezt mondottam nektek, szomorúság töltötte el szíveteket.</verse>
				<verse number="7">Ám én megmondom nektek az igazságot: Jó nektek, hogy én elmegyek, mert ha el nem megyek, a Vigasztaló nem jön el hozzátok; ha pedig elmegyek, elküldöm őt hozzátok.</verse>
				<verse number="8">És ha majd ő eljön, meggyőzi a világot a bűnről és az igazságról és az ítéletről.</verse>
				<verse number="9">A bűnről ugyanis, mert nem hittek bennem;</verse>
				<verse number="10">az igazságról pedig, mivel az Atyához megyek, és többé nem láttok engem;</verse>
				<verse number="11">végre az ítéletről, mivel e világ fejedelme már megítéltetett.</verse>
				<verse number="12">Sok minden mondanivalóm volna még nektek, de most nem tudjátok elviselni.</verse>
				<verse number="13">De ha majd eljön az igazság Lelke, ő megtanít titeket minden igazságra, mert ő nem magától beszél, hanem elmondja mindazt, amit hall, és kijelenti nektek a jövendőt.</verse>
				<verse number="14">Ő majd megdicsőít engem, mert az enyémből veszi és hirdeti nektek.</verse>
				<verse number="15">Minden, ami az Atyáé, az enyém. Azért mondottam, hogy az enyémből veszi és hirdeti nektek.</verse>
				<verse number="16">Egy kis idő még, s már nem láttok engem; s ismét egy kis idő múlva megláttok engem, mert az Atyához megyek.</verse>
				<verse number="17">Ekkor mondák némelyek tanítványai közül egymásnak: Mi ez, amit nekünk mond: Egy kis idő, és nem láttok engem; és ismét egy kis idő, és megláttok engem, és hogy az Atyához megyek?</verse>
				<verse number="18">Mondák ismét: Mi ez, amit mond: Egy kis idő? nem tudjuk mit beszél.</verse>
				<verse number="19">Ekkor észrevette Jézus, hogy kérdezni akarják őt, és monda nekik: Azon tanakodtok, hogy azt mondottam: Egy kis idő múlva nem láttok engem és ismét egy kis idő múlva megláttok engem?</verse>
				<verse number="20">Bizony, bizony mondom nektek, hogy ti majd sírtok és keseregtek, a világ ellenben örül; ti majd szomorkodtok, de szomorúságtok örömre változik.</verse>
				<verse number="21">Az asszony, mikor szül, szomorkodik, mert elérkezett az ő órája; miután pedig a gyermeket megszülte, már nem gondol vissza szorongattatására az öröm miatt, hogy ember született a világra.</verse>
				<verse number="22">Ti is tehát most ugyan szomorkodtok, de majd viszontlátlak titeket, és örülni fog szívetek, s örömötöket senki el nem veszi tőletek.</verse>
				<verse number="23">És ama napon nem kérdeztek tőlem semmit Bizony, bizony mondom nektek: Ha valamit kértek az Atyától az én nevemben, megadja nektek.</verse>
				<verse number="24">Eddig nem kértetek semmit az én nevemben. Kérjetek és kaptok, hogy örömetek teljes legyen.</verse>
				<verse number="25">Ezt példabeszédekben mondottam nektek. Eljön az idő, amikor már nem</verse>
				<verse number="26">példabeszédekben fogok hozzátok szólani, hanem nyíltan beszélek nektek az Atyáról.Ama napon majd az én nevemben kértek, és nem mondom nektek, hogy én kérem az Atyát teérettetek.</verse>
				<verse number="27">Mert ő maga az Atya szeret titeket, mivelhogy ti szerettetek engem és elhittétek, hogy én Istentől jöttem.</verse>
				<verse number="28">Kiindultam az Atyától és a világra jöttem; ismét elhagyom a világot és visszatérek az Atyához.</verse>
				<verse number="29">Mondják neki tanítványai: Lám, most nyíltan beszélsz, és nem mondasz semmi hasonlatot.</verse>
				<verse number="30">Most tudjuk, hogy mindent tudsz és nincs szükséged arra, hogy valaki kérdezzen. Ennélfogva hisszük, hogy Istentől jöttél.</verse>
				<verse number="31">Felelé nekik Jézus: Most hisztek?</verse>
				<verse number="32">íme, eljön az óra, és már eljött, amikor szétoszoltok, ki-ki az ő tulajdonába, és engem magamra hagytok: ám én nem vagyok egyedül, mert az Atya velem van.</verse>
				<verse number="33">Azért mondottam ezt nektek, hogy énbennem megnyugodjatok. A világban szorongattatást szenvedtek, de bízzatok, én legyőztem a világot.</verse>
			</chapter>
			<chapter number="17">
				<verse number="1">így beszélt Jézus, és fölemelve szemeit az égre, monda: Atyám, eljött az óra, dicsőítsd meg Fiadat, hogy Fiad megdicsőítsen téged;</verse>
				<verse number="2">amint hatalmat adtál neki minden ember fölött, hogy mindazoknak, akiket neki adtál, örök életet adjon!</verse>
				<verse number="3">Ez pedig az örök élet, hogy megismerjenek téged, az egyedüli igaz Istent, és akit küldöttéi, Jézus Krisztust.</verse>
				<verse number="4">Én megdicsőítettelek téged a földön; befejeztem a munkát, amelyet elvégzés végett reám bíztál.</verse>
				<verse number="5">És most dicsőíts meg te engemet magadnál azzal a dicsőséggel, amellyel bírtam nálad, mielőtt a világ lett.</verse>
				<verse number="6">Kijelentettem nevedet az emberek előtt, akiket a világból nekem adtál. Tieid voltak, és nekem adtad őket, és megtartották a te beszédedet.</verse>
				<verse number="7">Most megismerték, hogy minden, amit nekem adtál, tetőled van.</verse>
				<verse number="8">Mert az igéket, melyeket nekem adtál, közöltem velők és ők elfogadták és igazán megismerték, hogy tetőled indultam ki, és elhitték, hogy te küldöttél engemet.</verse>
				<verse number="9">Én őérettük könyörgök; nem könyörgök a világért, hanem azokért, akiket nekem adtál, mivel ők a tieid.</verse>
				<verse number="10">És mindenem a tied, és a tied enyém, és az én dicsőségemre válik.</verse>
				<verse number="11">Én már nem vagyok a világon, de ezek a világban vannak, míg én tehozzád megyek. Szent Atyám, tartsd meg azokat a te nevedben, akiket nekem adtál, hogy egyek legyenek, miként mi is.</verse>
				<verse number="12">Míg velők voltam, én megtartottam őket a te nevedben. Akiket nekem adtál, megőriztem, és nem veszett el közülük más, mint a romlás fia, hogy az írás beteljesedjék.</verse>
				<verse number="13">Most pedig tehozzád megyek és ezt mondom a világban, hogy az én örömemet teljesen bírják önmagukban.</verse>
				<verse number="14">Én közöltem velők a te szavaidat, és a világ gyűlölte őket, mert nem a világból valók, valamint én sem vagyok a világból.</verse>
				<verse number="15">Nem azt kérem, hogy vedd el őket a világból, hanem hogy megőrizd őket a rossztól.</verse>
				<verse number="16">Nem e világból valók, amint én sem vagyok e világból.</verse>
				<verse number="17">Szenteld meg őket igazságban! A te szavad igazság.</verse>
				<verse number="18">Amint te küldöttél engemet a világba, úgy küldöttem őket én is a világba.</verse>
				<verse number="19">És én őérettök szentelem magamat, hogy ők is meg legyenek szentelve az igazságban.</verse>
				<verse number="20">De nemcsak őérettök könyörgök, hanem azokért is, kik az ő szavukra hinni fognak énbennem.</verse>
				<verse number="21">Hogy valamennyien egyek legyenek, mint ahogy te, Atyám, énbennem, és én tebenned, úgy ők is mibennünk egyek legyenek; hogy elhigyje a világ, hogy te küldöttéi engem.</verse>
				<verse number="22">S én a dicsőséget, melyet nekem adtál, nekik adtam, hogy egyek legyenek, amint mi is egyek vagyunk.</verse>
				<verse number="23">Én őbennök, te meg énbennem, hogy tökéletesen eggyé legyenek, és megismerje a világ, hogy te küldöttéi engem és szeretted őket, amint engem is szerettél.</verse>
				<verse number="24">Atyám, akiket nekem adtál, akarom, hogy ahol én vagyok, ők is ott legyenek velem, hogy lássák az én dicsőségemet, melyet nekem adtál, minthogy szerettél engemet a világ teremtése előtt.</verse>
				<verse number="25">Igazságos Atya! a világ nem ismert meg téged, de én ismerlek; és ezek belátták, hogy te küldöttéi engem.</verse>
				<verse number="26">És megismertettem velők a te nevedet, s meg is fogom ismertetni, hogy a szeretet, mellyel engem szerettél, bennök legyen és én őbennök.</verse>
			</chapter>
			<chapter number="18">
				<verse number="1">Miután Jézus ezt elmondotta, kiment tanítványaival a Cedron-patakon túl, hol egy kert volt, melybe, bement ő és tanítványai.</verse>
				<verse number="2">Tudta pedig Júdás is, ki őt elárulta, azt a helyet, mert Jézus gyakorta oda gyűlt össze tanítványaival.</verse>
				<verse number="3">Júdás tehát, miután maga mellé vett egy katonai csapatot, és a főpapoktól és farizeusoktól szolgákat, oda ment lámpákkal, fáklyákkal és fegyverekkel.</verse>
				<verse number="4">Mivel pedig Jézus mindent tudott, ami reá várt, előre lépett és monda nekik: Kit kerestek?</verse>
				<verse number="5">Felelék neki: A názáreti Jézust. Monda nekik Jézus: Én vagyok. Velők állott pedig Júdás is, ki őt elárulta.</verse>
				<verse number="6">Amint tehát azt mondotta: Én vagyok, hátra hökkentek és a földre estek.</verse>
				<verse number="7">Ekkor újra kérdé őket: Kit kerestek? Azok pedig mondák: A názáreti Jézust.</verse>
				<verse number="8">Felelé Jézus: Mondottam nektek, hogy én vagyok. Ha tehát engem kerestek, ezeket hagyjátok elmenni.</verse>
				<verse number="9">Hogy beteljesedjék a beszéd, melyet mondott, hogy: Akiket nekem adtál, nem vesztettem el belőlök egyet sem.</verse>
				<verse number="10">Ekkor Simon Péter, kinél kard volt, kirántotta, rácsapott a főpap szolgájára és levágta a jobb fülét. A szolga neve pedig Málkus volt.</verse>
				<verse number="11">Ekkor monda Jézus Péternek: Tedd vissza kardodat hüvelyébe! Azt a kelyhet, melyet nekem az Atya adott, ne igyam-e meg?</verse>
				<verse number="12">Erre a csapat, a hadnagy és a zsidók szolgái megragadták Jézust és megkötözték őt.</verse>
				<verse number="13">És elvezették először Annáshoz, mivelhogy ipa volt Kaifásnak, ki főpap volt azon esztendőben.</verse>
				<verse number="14">Kaifás pedig az volt, aki tanácsot adott a zsidóknak, hogy jobb, ha egy ember hal meg a népért.</verse>
				<verse number="15">Követte pedig Jézust Simon Péter és egy másik tanítvány. Ez a tanítvány pedig ismerőse volt a főpapnak, és bement Jézussal a főpap udvarába.</verse>
				<verse number="16">Péter pedig az ajtónál állott kívül. Ekkor az a másik tanítvány, ki ismerőse volt a főpapnak, kiment és szólt a kapusnőnek, és bevezette Pétert.</verse>
				<verse number="17">Ekkor monda Péternek a kapusnő: Nemde te is ezen embernek tanítványai közül vagy? Az mondja: Nem vagyok.</verse>
				<verse number="18">A szolgák és cselédek pedig a parázs mellett álltak, mert hideg volt, és melegedtek.</verse>
				<verse number="19">A főpap erre Jézust az ő tanítványai és tanítása felől kérdezte.</verse>
				<verse number="20">Felelé neki Jézus: Én nyíltan szólottam a világnak; én mindig a zsinagógában és a templomban tanítottam, ahová az összes zsidók egybegyűlnek, és titokban nem beszéltem semmit.</verse>
				<verse number="21">Mit kérdezel engem? kérdezd azokat, aki hallották mit beszéltem nekik. Majd azok tudják, hogy én mit mondottam.</verse>
				<verse number="22">Amint pedig ezt mondotta, az ott álló szolgák egyike arcul ütötte Jézust, mondván: így felelsz a főpapnak?</verse>
				<verse number="23">Felelé neki Jézus: Ha rosszul szólottam, bizonyítsd be, hogy rossz volt; ha pedig jól, miért ütsz engem?</verse>
				<verse number="24">És Annás elküldötte őt megkötözve Kaifás főpaphoz.</verse>
				<verse number="25">Simon Péter pedig ott állott és melegedett. Ekkor mondák neki: Talán te is az ő tanítványai közül vagy? Tagadta és monda: Nem vagyok.</verse>
				<verse number="26">Mondja neki a főpap szolgáinak egyike, rokona annak, kinek Péter levágta a fülét: Nem láttalak-e én téged a kertben ővele?</verse>
				<verse number="27">Mire Péter újból tagadta, és nyomban megszólalt a kakas.</verse>
				<verse number="28">Erre elvezették Jézust Kaifástól a törvényházba. Reggel volt pedig, és ők nem mentek be a törvényházba, hogy meg ne fertőztessék magokat, hanem hogy megehessék a húsvétot.</verse>
				<verse number="29">Pilátus tehát kiment hozzájok és monda: Miféle vádat hoztok fel ezen ember ellen?</verse>
				<verse number="30">Felelék és mondák neki: Ha ez nem volna gonosztevő, nem adtuk volna őt kezedbe.</verse>
				<verse number="31">Mire Pilátus monda nekik: Vigyétek el őt ti, és ítéljétek el saját törvényetek szerint! A zsidók azonban felelék neki: Nekünk nem szabad senkit megölnünk.</verse>
				<verse number="32">Hogy beteljesedjék Jézus szava, melyet mondott, midőn előre jelezte, hogy minő halállal hal meg.</verse>
				<verse number="33">Pilátus tehát újra bement a törvényházba, maga elé hivatta Jézust és monda neki: Te vagy a zsidók királya?</verse>
				<verse number="34">Felelé Jézus: Magadtól mondod ezt, vagy mások mondották neked rólam?</verse>
				<verse number="35">Feleié Pilátus: Talán zsidó vagyok én? A te nemzeted és a főpapok adtak át nekem. Mit tettél?</verse>
				<verse number="36">Felelé Jézus: Az én országom nem e világból való. Ha e világból volna az én országom, szolgáim bizonyára harcra kelnének, hogy a zsidók kezébe ne kerüljek, de hát az én országom nem innét való.</verse>
				<verse number="37">Monda erre neki Pilátus: Tehát király vagy te? Felelé Jézus: Igen, én király vagyok. Én arra születtem és avégre jöttem a világra, hogy az igazságról bizonyságot tegyek. Mindaz, aki az igazság híve, meghallgatja szavamat.</verse>
				<verse number="38">Monda neki Pilátus: Mi az igazság?</verse>
				<verse number="39">És miután ezt mondotta, ismét kiment a zsidókhoz és monda nekik: Én semmi okot nem találok benne.</verse>
				<verse number="40">Szokástok azonban nektek, hogy a húsvétra egyet elbocsássak. Akarjátok hát, hogy elbocsássam a zsidók királyát? Mire mindannyian újból kiáltották mondván: Ne ezt, hanem Barabbást! Barabbás pedig rabló volt.</verse>
			</chapter>
			<chapter number="19">
				<verse number="1">Erre fogta Pilátus Jézust és megostoroztatta.</verse>
				<verse number="2">És a katonák koronát fontak tövisekből és fejére tették és bíborruhába öltöztették őt.</verse>
				<verse number="3">És hozzá mentek és mondák neki: Üdvözlégy Zsidók Királya! - és arcul csapdosták őt.</verse>
				<verse number="4">Pilátus erre ismét kiment és monda nekik: Íme, kihozom őt nektek, hogy belássátok, hogy semmi okot sem találok benne.</verse>
				<verse number="5">(Jézus tehát kiment, viselve a töviskoronát és a bíborruhát.) És monda nekik: Íme az ember!</verse>
				<verse number="6">De mikor a főpapok és szolgák meglátták őt, kiáltoztak mondván: Feszítsd meg! Feszítsd meg őt! Monda nekik Pilátus: Vegyétek és feszítsétek meg őt magatok, mert én nem találok benne okot.</verse>
				<verse number="7">Felelék neki a zsidók: Nekünk törvényünk van, és e törvény szerint meg kell halnia, mivel Isten fiává tette magát.</verse>
				<verse number="8">Mikor pedig Pilátus e beszédet hallotta, még jobban megijedt.</verse>
				<verse number="9">És újra bement a törvényházba és monda Jézusnak: Honnan való vagy? Jézus azonban nem válaszolt neki.</verse>
				<verse number="10">Erre monda neki Pilátus: Velem nem beszélsz? Nem tudod-e, hogy hatalmamban áll téged megfeszíteni és hatalmamban áll elbocsátani?</verse>
				<verse number="11">Felelé Jézus: Nem volna velem szemben semmi hatalmad, ha fölülről nem adatott volna neked. Ennekokáért aki engem kezedbe adott, annak nagyobb bűne van.</verse>
				<verse number="12">És attól fogva Pilátus azon volt, hogy elbocsáthassa őt. A zsidók azonban kiáltoztak, mondván: Ha ezt elbocsátod, nem vagy a császár barátja. Mert mindaz, aki királlyá teszi magát, ellene mond a császárnak.</verse>
				<verse number="13">Mikor pedig Pilátus e beszédeket hallotta, kivezettette Jézust és az ítélőszékbe ült azon a helyen, melynek Lithosztrotosz a neve, héberül pedig Gabbatha.</verse>
				<verse number="14">Épen húsvét előkészület napja volt, hat óra körül, és monda a zsidóknak: Íme a ti királytok!</verse>
				<verse number="15">Azok pedig kiáltozták: Vidd, vidd, feszítsd meg őt! Monda nekik Pilátus: A ti királytokat feszítsem meg? Felelék a főpapok: Nincs királyunk, hanem csak császárunk.</verse>
				<verse number="16">Ekkor tehát kezökbe adta őt, hogy megfeszíttessék. Ők pedig fogták Jézust és kivezették.</verse>
				<verse number="17">És vállán vivén a keresztet, kiment azon helyre, melynek neve Kálvária, héberül pedig Golgota;</verse>
				<verse number="18">ahol megfeszítették őt és vele más kettőt kétfelől, középütt pedig Jézust.</verse>
				<verse number="19">Pilátus pedig feliratot is irt, és a kereszt fölé helyezte, írva volt pedig: Názáreti Jézus, a zsidók királya.</verse>
				<verse number="20">Ezt a feliratot aztán a zsidók közül sokan olvasták, mert a hely, ahol Jézust megfeszíttették, közel volt a városhoz. És írva volt héberül, görögül és latinul.</verse>
				<verse number="21">Mondották tehát Pilátusnak a zsidó főpapok: Ne írjad: \A zsidók királya\, hanem hogy ő azt mondotta: A zsidók királya vagyok.</verse>
				<verse number="22">Felelé Pilátus: Amit írtam, megírtam.</verse>
				<verse number="23">A katonák pedig, miután megfeszítették őt, fogták ruháit, és négy részre osztották, minden katonának egy részt és a köntöst. A köntös pedig varratlan volt, fölülről kezdve egészen szőve.</verse>
				<verse number="24">Mondották tehát egymásnak: Ne metéljük szét, hanem vessünk sorsot rája, hogy kié legyen. Hogy beteljesedjék az írás, mely azt mondja: Elosztották ruháimat magok között és köntösömre sorsot vetettek, és a katonák csakugyan ezt tették.</verse>
				<verse number="25">Jézus keresztje mellett pedig ott állt az ő anyja;s anyjának nővére, Mária, Kleofás felesége és Mária Magdolna.</verse>
				<verse number="26">Midőn tehát Jézus látta, hogy anyja és a tanítvány, akit szeretett, ott állanak, mondá anyjának: Asszony, íme a te fiad!</verse>
				<verse number="27">Azután mondá a tanítványnak: Íme a te anyád! És attól az órától fogva a tanítvány magához vette őt.</verse>
				<verse number="28">Azután, mivel Jézus tudta, hogy minden be van végezve, hogy beteljesedjék az írás, így szólt: Szomjúhozom!</verse>
				<verse number="29">Ott állt pedig egy edény telve ecettel, azok tehát egy ecettel megtöltött szivacsot izsópszárra tűzve, szájához nyújtottak.</verse>
				<verse number="30">Amint erre Jézus az ecetet magához vette, monda: Beteljesedett! És meghajtva fejét, kiadta lelkét.</verse>
				<verse number="31">A zsidók erre, (minthogy készület nap volt) hogy a testek szombaton a kereszten ne maradjanak, mert ez a szombat nagy nap volt,) kérték Pilátust hogy törjék meg lábszáraikat és vegyék le őket.</verse>
				<verse number="32">Odamentek tehát a katonák és az elsőnek csakugyan megtörték lábszárait és a másiknak is, aki vele meg volt feszítve,</verse>
				<verse number="33">de mikor Jézushoz értek, amint látták, hogy már meg van halva, nem törték meg lábszárait,</verse>
				<verse number="34">hanem a katonák egyike lándzsával megnyitotta oldalát, és azonnal vér és víz jött ki belőle.</verse>
				<verse number="35">És aki látta ezt, bizonyságot tett róla, és az ő bizonysága igaz. És ő tudja, hogy igazat mond, hogy ti is elhigyjétek.</verse>
				<verse number="36">Mert ez azért történt, hogy beteljesedjék az írás: Csontot meg ne törjetek benne!</verse>
				<verse number="37">És ismét más írás mondja: Nézni fognak arra, akit átszegeztek.</verse>
				<verse number="38">Ezután pedig Arematheai József (ki Jézusnak tanítványa volt, de a zsidóktól való félelem miatt csak titokban), megkérte Pilátust, hogy Jézus testét elvihesse. És Pilátus megengedte. Odament tehát és elvitte Jézus testét.</verse>
				<verse number="39">De megjelent Nikodémus is, ki Jézushoz először éjjel jött, mintegy száz fontnyi mirrha- és áloévegyítéket hozva magával.</verse>
				<verse number="40">Fogták tehát Jézus testét és lepedőkbe takargatták fűszerekkel, mint ahogy a zsidóknál szokás temetni.</verse>
				<verse number="41">Azon a helyen pedig, ahol megfeszítették, egy kert volt, és a kertben egy új sírbolt, melybe még senkit sem temettek.</verse>
				<verse number="42">A zsidóknak készületnapja miatt tehát, mivel a sírbolt közel volt, oda helyezték Jézust.</verse>
			</chapter>
			<chapter number="20">
				<verse number="1">A hét első napján pedig igen korán, mikor még sötét volt, Mária Magdolna kiment a sírhoz és látta, hogy a kő el van mozdítva a sírról.</verse>
				<verse number="2">Erre elfutott, és Simon Péterhez és ahhoz a másik tanítványhoz ment, kit Jézus szeretett, és monda nekik: Elvitték az Urat a sírból, és nem tudjuk hová tették őt.</verse>
				<verse number="3">Péter és az a másik tanítvány kimentek tehát és a sírhoz jöttek.</verse>
				<verse number="4">Együtt futottak pedig mindaketten, de az a másik tanítvány előre futott, megelőzve Pétert, és előbb ért, a sírhoz.</verse>
				<verse number="5">És amint lehajolt, látta, hogy a lepedők le vannak téve, de azért nem ment be.</verse>
				<verse number="6">Eközben odaért Péter, követve őt, és bement a sírba és látta a lepedőket lerakva,</verse>
				<verse number="7">és a szemfedőt, mely fején volt, nem a lepedőkkel letéve, hanem külön egy helyen összehajtva.</verse>
				<verse number="8">Erre aztán az a tanítvány is bement, aki először érkezett a sírhoz, s látott és hitt.</verse>
				<verse number="9">Mert még nem értették az írást, miszerint halottaiból kellett feltámadnia.</verse>
				<verse number="10">Erre a tanítványok ismét hazatértek.</verse>
				<verse number="11">Mária azonban megállóit a síron kívül, siránkozva. És amint sírt, lehajolt és betekintett a sírba,</verse>
				<verse number="12">és két angyalt látott fehér ruhákban ülni, ahol Jézus teste feküdt, egyiket fejénél, másikat lábainál,</verse>
				<verse number="13">kik mondák neki: Asszony, miért sírsz? - Mert elvitték - úgymond - Uramat és nem tudom hová tették.</verse>
				<verse number="14">Amint ezt mondotta, hátrafordult és látta Jézust ott állni, de nem tudta, hogy Jézus az.</verse>
				<verse number="15">Monda neki Jézus: Asszony, miért sírsz? Kit keressz? Amaz azon hiszemben, hogy a kertész az, mondja neki: Uram, ha te vitted el Őt, mond meg nekem hová tetted, és én elviszem.</verse>
				<verse number="16">Monda neki Jézus: Mária! Amaz megfordulva, mondja neki: Rabboni! (azaz: Mester!)</verse>
				<verse number="17">Mondja neki Jézus: Ne nyúlj hozzám, mert még nem mentem föl Atyámhoz; hanem menj testvéreimhez és mondd nekik: Fölmegyek az én Atyámhoz és a ti Atyátokhoz, az én Istenemhez és a ti Isteniekhez.</verse>
				<verse number="18">Elment hát Mária Magdolna és hírül adta a tanítványoknak: Láttam az Urat és ezt meg ezt mondotta nekem.</verse>
				<verse number="19">Mikor pedig ama napon, a hét első napján beesteledett és az ajtók zárva voltak, ahol a tanítványok a zsidóktól való félelmükben összegyülekeztek, megjelent Jézus és megállva a középen, monda nekik: Békeség nektek!</verse>
				<verse number="20">És miután ezt mondotta, megmutatta nekik kezeit és oldalát. Ekkor örültek a tanítványok, hogy láthatták az Urat.</verse>
				<verse number="21">Mire újból monda nekik: Békeség nektek! Ahogy engem küldött az Atya, úgy küldlek én is titeket.</verse>
				<verse number="22">Amint ezt mondotta, rajok lehelt és monda nekik: Vegyétek a Szentlelket!</verse>
				<verse number="23">Akiknek megbocsátjátok bűneiket, megbocsáttatnak nekik, és akiknek megtartjátok, meg vannak tartva.</verse>
				<verse number="24">Tamás pedig, egy a tizenkettő közül, kit ikernek neveznek, nem volt velők mikor Jézus megjelent.</verse>
				<verse number="25">Mondák tehát neki a többi tanítványok: Láttuk az Urat. Az pedig monda nekik: Hacsak nem látom kezein a szegek nyomát, s nem tehetem ujjamat a szegek helyére, és nem dughatom kezemet az ő oldalába, nem hiszem.</verse>
				<verse number="26">És nyolc nap múlva ismét benn voltak Tanítványai, és Tamás velők. Megjelent Jézus zárt ajtók mellett, s megállt a középen és monda: Békeség veletek!</verse>
				<verse number="27">Azután monda Tamásnak: Tedd bele ide ujjadat és lássad kezeimet; nyújtsd ide kezedet és tedd bele oldalam sebébe, s ne légy hitetlen, hanem hivő!</verse>
				<verse number="28">Felelé Tamás és monda neki: Én Uram, én Istenem!</verse>
				<verse number="29">Monda neki Jézus: Mivel láttál, Tamás, hittél. Boldogok akik nem láttak és hittek.</verse>
				<verse number="30">Ugyancsak sok más csodát is tett Jézus tanítványinak szemeláttára, melyek nincsenek megírva e könyvben.</verse>
				<verse number="31">Ezek pedig megírattak, hogy higyjétek, hogy Jézus a Krisztus, az Isten Fia, és hogy a hit által életetek legyen benne.</verse>
			</chapter>
			<chapter number="21">
				<verse number="1">Ezután ismét kijelentette magát Jézus a tanítványoknak a Tiberiás tengernél. Kijelentette pedig így:</verse>
				<verse number="2">Együtt voltak Simon Péter és Tamás, kit ikernek hívnak, és Nathánael, ki a galileai Kánából származott, és Zebedeus fiai és más kettő az ő tanítványai közül.</verse>
				<verse number="3">Monda nékik Simon Péter: Elmegyek halászni. Mondják neki: Mi is elmegyünk veled. És kimentek és csónakra szálltak, de azon éjjel nem fogtak semmit.</verse>
				<verse number="4">Reggel felé pedig Jézus a parton állott, de a tanítványok nem ismerték meg, hogy Jézus az.</verse>
				<verse number="5">Ekkor monda nekik Jézus: Gyermekek! van-e valami ennivalótok? Felelék neki: Nincs.</verse>
				<verse number="6">Mondja nekik: Vessétek ki a hálót a csónak jobb oldalán, és majd fogtok valamit. Kivetették tehát, s már-már nem tudták húzni a halak nagy sokasága miatt</verse>
				<verse number="7">Ekkor monda az a tanítvány, kit Jézus szeretett, Péternek: Ez az Úr! Simon Péter amint meghallotta, hogy az Úr az, felöltötte köntösét (le volt ugyanis vetkőzve) és a tengerbe vetette magát.</verse>
				<verse number="8">A többi tanítványok pedig a hajón jöttek, - mert nem messze voltak a szárazföldtől, hanem csak mintegy kétszáz könyöknyire vontatva a halakkal telt hálót.</verse>
				<verse number="9">Amint pedig kiszálltak a partra, látták, hogy a tűz meg van rakva és rajta hal és kenyér.</verse>
				<verse number="10">Monda nekik Jézus: Hozzatok a halakból, melyeket most fogtatok!</verse>
				<verse number="11">Simon Péter fölszállt a csónakra és kihúzta a hálót a partra, telve százötvenhárom nagy hallal. S dacára hogy ennyi volt, nem szakadt el a háló.</verse>
				<verse number="12">Monda nekik Jézus: Jertek, egyetek! És az étkezők közül senki sem merte őt kérdezni: Ki vagy te? mivel tudták, hogy az Úr az.</verse>
				<verse number="13">És Jézus előlépett, fogta a kenyeret és kiosztotta nekik, és a halat hasonlókép.</verse>
				<verse number="14">Ezzel már harmadszor jelent meg Jézus tanítványainak, amióta halottaiból feltámadt.</verse>
				<verse number="15">Miután pedig étkeztek, monda Jézus Simon Péternek: Simon, János fia, jobban szeretsz-e engem ezeknél? Mondja neki: Igen, Uram, te tudod, hogy szeretlek. - Legeltesd, úgymond, az én bárányaimat!</verse>
				<verse number="16">Ismét mondja neki: Simon, János fia, szeretsz-e engem? Feleli neki: Igen, Uram, te tudod, hogy szeretlek. Legeltesd, úgymond, az én bárányaimat!</verse>
				<verse number="17">Mondja neki harmadszor: Simon, János fia, szeretsz-é engem? Péter erre elszomorodott, mivel harmadszor mondotta neki: Szeretsz-e engem? - és felelé neki: Uram, te mindent tudsz; te tudod, hogy szeretlek téged. Monda neki: Legeltesd az én juhaimat!</verse>
				<verse number="18">Bizony, bizony mondom neked, hogy míg fiatal voltál, magad övezted föl magadat s arra jártál, amerre akartál; de mikor majd megöregszel, kiterjeszted kezeidet, s más övez föl téged, s oda vezet, ahová nem akarod.</verse>
				<verse number="19">Ezt pedig azért mondotta, hogy jelezze, minő halállal fogja Istent megdicsőíteni. És miután ezt mondotta, így szólt neki: Kövess engem!</verse>
				<verse number="20">Megfordulva Péter, látta, hogy utána jön az a tanítvány, kit Jézus szeretett, ki a vacsoránál is keblén feküdt és mondotta: Uram, ki az, aki téged elárul?</verse>
				<verse number="21">Amint tehát Péter ezt látta, monda Jézusnak: Uram, hát ezzel mi lesz?</verse>
				<verse number="22">Mondja neki Jézus: Akarom, hogy ő így maradjon, míg eljövök, mi közöd hozzá? Te kövess engem!</verse>
				<verse number="23">E miatt elterjedt a testvérek között az a szóbeszéd, hogy az a tanítvány nem hal meg. Pedig Jézus nem mondotta neki, hogy nem hal meg, hanem: Akarom, hogy ő így maradjon míg eljövök, mi közöd hozzá?</verse>
				<verse number="24">Ez az a tanítvány, aki erről bizonyságot tesz és ezt írta, és tudjuk, hogy az ő bizonysága igaz.</verse>
				<verse number="25">Van azonban sok egyéb is, amit Jézus cselekedett, miket ha egyenként leírnának, azt</verse>
			</chapter>
		</book>
		<book number="44">
			<chapter number="1">
				<verse number="1">hiszem, hogy a világ sem volna képes befogadni a könyveket, amelyeket írni kellene.Első beszédem Teofil, szólt, mindarról, amit Jézus cselekedett és tanított kezdettől fogva</verse>
				<verse number="2">ama napig, melyen az általa kiválasztott apostoloknak, a Szentlélek által megbízást adott, és fölvétetett.</verse>
				<verse number="3">Ezeknek sok tanúbizonyság szerint kínszenvedése után élve mutatta magát, megjelenvén nekik negyven napon át és beszélvén nekik az Isten országáról.</verse>
				<verse number="4">És együtt étkezve velük, meghagyta nekik, hogy Jeruzsálemből ne menjenek el, hanem várják meg az Atya ígéretét, melyet hallottatok, - úgymond, - az én számból.</verse>
				<verse number="5">Mert János ugyan vízzel keresztelt, ti pedig Szentlélekkel fogtok megkereszteltetni nem sokára eme napok után.</verse>
				<verse number="6">Az egybegyűltek erre megkérdezték őt mondván: Uram, mostanában állítod helyre Izrael országát?</verse>
				<verse number="7">Mire mondá nekik: Nem tartozik hozzátok tudni az időt és pillanatot, melyet az Atya saját hatalmánál fogva meghatározott;</verse>
				<verse number="8">hanem elnyeritek a reátok szálló Szentléleknek erejét és tanúim lesztek Jeruzsálemben és egész Júdeában és Szamariában és a föld végső határáig.</verse>
				<verse number="9">És miután ezt mondotta, szemök láttára fölemelkedett és egy felhő elfödte őt szemeik elől.</verse>
				<verse number="10">És mialatt utána néztek, amint az égbe fölment, íme két férfiú jelent meg mellettük fehér ruhákban, kik is mondák nekik:</verse>
				<verse number="11">Galileai férfiak, mit álltok az égre nézve? Ez a Jézus, aki fölvitetett tőletek az égbe, úgy jön el majd, amint őt az égbe szállni láttátok.</verse>
				<verse number="12">Erre visszatértek Jeruzsálembe az úgynevezett Olajfák hegyéről, mely Jeruzsálem mellett van, egy szombatnapi járóföldnyire.</verse>
				<verse number="13">És mikor bementek a vacsoraterembe, fölmentek oda, ahol tartózkodni szoktak: Péter és János, Jakab és András, Fülöp és Tamás, Bertalan és Máté, Jakab, Alfeus fia és Simon, a buzgólkodó, és Júdás, Jakab fia.</verse>
				<verse number="14">Ezek mindannyian egyakarattal állhatatosak voltak az imádságban az asszonyokkal, s Jézus anyjával, Máriával, és az ő atyjafiaival.</verse>
				<verse number="15">Ama napokban felállott Péter a testvérek között, (volt pedig mintegy százhúsz emberből álló sokaság) és monda:</verse>
				<verse number="16">Testvéreim! Be kell teljesedni az írásnak, melyet a Szentlélek Dávid szája által előre megmondott Júdásról, ki vezére volt azoknak, kik Jézust elfogták;</verse>
				<verse number="17">ki közénk tartozott és velünk e hivatalban osztozott.</verse>
				<verse number="18">És ez telket szerzett a gonoszság díján és fölakasztva magát, középen kettészakadt és kidőltek összes belei.</verse>
				<verse number="19">És ez tudomására jutott Jeruzsálem összes lakóinak, úgy hogy azt a telket az ő nyelvükön Hakeldamának, azaz vérteleknek hívják.</verse>
				<verse number="20">Mert meg van írva a Zsoltárok könyvében: Váljon az ő lakóhelyük pusztává és ne legyen aki benne lakjék, és: - Elöljárói hivatalát foglalja el más.</verse>
				<verse number="21">Szükséges tehát, hogy ezen férfiak közül, kik mindazóta velünk voltak, mióta az Úr Jézus ki- és bejárt köztünk,</verse>
				<verse number="22">kezdve János keresztelésétől ama napig, melyen felvitetett közülünk, - egyikük velünk együtt tanúja legyen az ő feltámadásának.</verse>
				<verse number="23">És kijelöltek kettőt: Józsefet, kit Barzabásnak, s melléknéven „igaznak” hívtak, és Mátyást.</verse>
				<verse number="24">És imádkozva mondák: Mutasd meg te Uram, ki mindeneknek szívét ismered, hogy a kettő közül melyiket választottad ki arra,</verse>
				<verse number="25">hogy e szolgálatnak és az apostoli hivatalnak helyét elfoglalja, melyből Júdás kiesett, hogy elmenjen a maga helyére.</verse>
				<verse number="26">És sorsot vetettek rajok, és a sors Mátyásra esett, és a tizenegy apostol közé sorozták őt.</verse>
			</chapter>
			<chapter number="2">
				<verse number="1">És amikor elérkezett a pünkösd napja, mindannyian együtt voltak ugyanazon helyen.</verse>
				<verse number="2">És hirtelen zaj támadt az égből, mint valami heves szélvésznek zúgása és betöltötte az egész házat, ahol ültek.</verse>
				<verse number="3">És szétosztott nyelvek jelentek meg nekik, mint a tűz, és leszállott mindegyikökre egy-egy.</verse>
				<verse number="4">És beteltek Szentlélekkel és kezdettek beszélni különféle nyelveken, amint a Szentlélek nyelvökre adta.</verse>
				<verse number="5">Akkor Jeruzsálemben istenfélő zsidóférfiak tartózkodtak minden nemzetségből, mely az ég alatt van.</verse>
				<verse number="6">Amint tehát e zaj támadt, egybegyűlt a sokaság és zavarba jött, mivelhogy mindegyik a saját nyelvén hallotta őket beszélni.</verse>
				<verse number="7">Álmélkodtak és csodálkoztak pedig mindnyájan és mondák: íme, nem mindannyian galileaiak ezek, akik beszélnek?</verse>
				<verse number="8">S hogyan hallhattuk mi mindegyikünk a saját nyelvünket, amelyen születtünk?</verse>
				<verse number="9">Partusok, médek, elamiták, és akik Mezopotámiában, Júdeában és Kappadóciában, Pontusban és Ázsiában,</verse>
				<verse number="10">Frigiában és Pamfliában, Egyptomban és Líbia részein, Cirene körül laknak, romai jövevények,</verse>
				<verse number="11">valamint zsidók és prozeliták, krétaiak és arabok: halljuk őket a mi nyelvünkön hirdetni az Isten csodatetteit!</verse>
				<verse number="12">Bámultak pedig mindnyájan és csodálkoztak és mondák egymásnak: Mi akar ez lenni?</verse>
				<verse number="13">Mások pedig kinevették őket és azt mondották: Tele vannak borral.</verse>
				<verse number="14">Ekkor fölállott Péter a tizeneggyel, fölemelte szavát és így szólt hozzájok: Zsidó férfiak és mindnyájan, kik Jeruzsálemben laktok, vegyétek tudomásul és halljátok meg füleitekkel az én szavaimat!</verse>
				<verse number="15">Mert nem részegek ezek, amint ti gondoljátok, hiszen a napnak harmadik órája van;</verse>
				<verse number="16">hanem ez az, amit Joel próféta megjövendölt:</verse>
				<verse number="17">És lesz majd az utolsó napokban - úgymond az Úr, - hogy kiárasztok az én lelkemből minden emberre, és jövendölni fognak a ti fiaitok és leányaitok, és ifjaitoknak látomásai lesznek és véneiteknek álomlátásai.</verse>
				<verse number="18">És kiöntök ama napokban az én Lelkemből szolgáimra és szolgálóimra és jövendölnek.</verse>
				<verse number="19">És Csodákat teszek fönn az égen és jeleket lenn a földön, vért és tüzet és füstpárát.</verse>
				<verse number="20">A nap sötétséggé változik, a hold pedig vérré, mielőtt eljön az Úrnak nagy és nyilvánvaló napja.</verse>
				<verse number="21">És történik, hogy mindaz, ki az Urnák nevét segítségül hívja, üdvözül.</verse>
				<verse number="22">Izraelita férfiak! Halljátok e szavakat: A názáreti Jézust, azt a férfiút, kit Isten az általa közöttetek művelt erők, csodák és jelek által, - mint ti is tudjátok, - kijelentett,</verse>
				<verse number="23">ezt, miután Isten határozott rendelése és előretudása szerint, kezetekbe adatott, a gonoszok kezei által keresztre feszítve megöltétek;</verse>
				<verse number="24">Isten azonban feltámasztotta őt, megszabadítván az alvilág fájdalmaitól, aminthogy lehetetlen is volt, hogy abban fogva tartassék.</verse>
				<verse number="25">Mert Dávid őróla mondja: Magam előtt láttam mindenkor az Urat, mert jobbomon áll, hogy meg ne inogjak.</verse>
				<verse number="26">Ennekokáért örvendezik szívem és vigadozik nyelvem, sőt még a testem is reménységben nyugszik.</verse>
				<verse number="27">Mert nem hagyod lelkemet a pokolban, sem azt nem engeded, hogy a te Szented enyészetet lásson.</verse>
				<verse number="28">Megismertetted velem az élet utait és betöltesz engem gyönyörűséggel a te színed (látása) által.</verse>
				<verse number="29">Testvéreim! legyen szabad bátran szólanom hozzátok ősatyánkról Dávidról, mert meghalt és eltemettetett, és az ő sírja nálunk van maiglan.</verse>
				<verse number="30">Mivel pedig próféta volt és tudta, hogy Isten esküvel ígérte meg neki, miszerint az ő ágyékának gyümölcséből fog valaki ülni az ő trónján:</verse>
				<verse number="31">jövőbe látva, Krisztus föltámadásáról beszélt, midőn azt mondotta, hogy sem az alvilágban nem marad, sem a teste romlást nem lát.</verse>
				<verse number="32">Ezt a Jézust föltámasztotta az Isten, aminek mi mindannyian tanúi vagyunk.</verse>
				<verse number="33">Miután pedig Istennek jobbja felmagasztalta őt és az Atyától megígért Szentlelket elnyerte, kiárasztotta azt, amit láttok és hallotok.</verse>
				<verse number="34">Mert Dávid nem ment föl a mennybe, hanem ő maga mondja: Monda az Úr az én Uramnak: Ülj az én jobbomra,</verse>
				<verse number="35">mígnem ellenségeidet lábaid zsámolyává teszem.</verse>
				<verse number="36">Tudja meg tehát Izraelnek egész háza minden bizonnyal, hogy Úrrá is, meg Krisztussá is Isten tette azt a Jézust, akit ti keresztre feszítettetek.</verse>
				<verse number="37">Ennek hallatára megindultak szívükben és mondák Péternek és a többi apostoloknak: Mitévők legyünk testvérek?</verse>
				<verse number="38">Mire Péter felelé: Tartsatok - úgymond - bűnbánatot és keresztelkedjék meg mindegyitek Jézus Krisztus nevében bűneitek bocsánatára, és megkapjátok a Szentlélek ajándékát.</verse>
				<verse number="39">Mert nektek szól az ígéret és a ti fiaitoknak és mindazoknak, kik távol vannak, akiket csak a mi Urunk Istenünk magához hí.</verse>
				<verse number="40">Sok más szóval is rábeszélte és buzdította őket mondván: Meneküljetek e gonosz nemzedéktől!</verse>
				<verse number="41">Akik pedig megfogadták szavát, megkereszteltettek; és hozzájok szegődött ama napon körülbelül háromezer lélek.</verse>
				<verse number="42">És állhatatosak voltak az apostolok tanításában és a közös kenyértörésben és az imádságokban.</verse>
				<verse number="43">Félelem szállt meg pedig minden lelket. Számos csodák és jelek is történtek az apostolok által Jeruzsálemben, és nagy félelemben volt mindenki.</verse>
				<verse number="44">A hivők is mind együtt voltak és mindenük közös volt.</verse>
				<verse number="45">Vagyonukat és holmijukat eladták és szétosztották mindazoknak, akik rászorultak.</verse>
				<verse number="46">Naponkint egy szívvel-lélekkel időztek a templomban és házról-házra végezték a kenyértörést, s vigadozva és szívük egyszerűségében költötték el étkeiket,</verse>
				<verse number="47">dicsérve Istent és szerettetve az egész néptől. Az Úr pedig napról-napra gyarapította az üdvözülendők számát.</verse>
			</chapter>
			<chapter number="3">
				<verse number="1">Péter és János pedig az imádságnak kilencedik órája körül felmentek a templomba.</verse>
				<verse number="2">És egy bizonyos férfit vittek arra, ki születésétől sánta volt, s kit naponkint letettek a templomnak úgynevezett diszkapujához, hogy a templomba menőktől alamizsnát kérjen.</verse>
				<verse number="3">Mikor ez meglátta Pétert és Jánost, amint a templomba be akartak menni, alamizsnát kért tőlük.</verse>
				<verse number="4">Mire Péter Jánossal reátekintve monda: Nézz ránk!</verse>
				<verse number="5">Az pedig rajok nézett, azt remélve, hogy valamit kap tőlük.</verse>
				<verse number="6">De Péter monda: Ezüstöm és aranyom nincsen, de amim van, azt adok: A názáreti Jézus nevében kelj föl és járj!</verse>
				<verse number="7">És megfogva jobb kezét, felemelte őt, s rögtön megerősödtek az ő lábai és talpai.</verse>
				<verse number="8">És fölugorva megállt és járt, és bement velők a templomba, miközben körüljárt és ugrált és dicsérte Istent.</verse>
				<verse number="9">És az egész nép látta, hogy jár és dicséri az Istent.</verse>
				<verse number="10">Pedig ismerték őt, hogy az, aki a templom diszkapujánál ült és alamizsnát gyűjtött; és elteltek bámulattal és csodálkozással azon, ami vele történt.</verse>
				<verse number="11">Amint pedig Péterrel és Jánossal tartott, az egész nép csodálkozva futott hozzájok az úgynevezett Salamon-csarnokba.</verse>
				<verse number="12">Midőn Péter ezt látta, így szólt a néphez: Izraelita férfiak! Mit csodálkoztok ezen, vagy mit néztek minket, mintha a saját erőnkből és hatalmunkból tettük volna azt, hogy ez járjon?</verse>
				<verse number="13">Ábrahám Istene és Izsák Istene, Jákob Istene és a mi atyáink Istene dicsőítette meg az ő Fiát, Jézust, akit ti kiszolgáltattatok és megtagadtatok Pilátus színe előtt, mikor ő azt határozta, hogy elbocsátja őt.</verse>
				<verse number="14">Ti pedig a szentet és igazat megtagadtátok és azt kértétek, hogy a gyilkos adassék ki nektek;</verse>
				<verse number="15">az élet szerzőjét ellenben megöltétek, kit az Isten feltámasztott halottaiból, aminek mi tanúi vagyunk.</verse>
				<verse number="16">És az ő nevében való hit által erősítette meg az ő neve ezt, akit ti láttok és ismertek; és a tőle származó hit adta vissza neki ezt a teljes épséget mindannyitoknak szemeláttára.</verse>
				<verse number="17">Ámde tudom, Testvéreim! hogy tudatlanságból tettétek ezt, valamint elöljáróitok is.</verse>
				<verse number="18">Isten pedig, amit előre hirdetett az összes próféták szája által, hogy az ő Krisztusa szenvedni fog, így teljesítette.</verse>
				<verse number="19">Tartsatok tehát bűnbánatot és térjetek meg, hogy eltöröltessenek bűneitek;</verse>
				<verse number="20">hogy eljöjjenek az enyhülés napjai az Úr színe elől, mikor elküldi azt, aki nektek hirdettetett, Jézus Krisztust,</verse>
				<verse number="21">akit egyelőre az égnek kell befogadnia azon időkig, amidőn minden dolog megvalósul, amit Isten az ő szent prófétáinak szája által világ kezdetétől fogva mondott.</verse>
				<verse number="22">Mózes ugyanis azt mondotta: Prófétát támaszt nektek a ti Uratok Isteniek testvéreitek közül, miként engemet. Őt hallgassátok mindenben, amit nektek mondani fog.</verse>
				<verse number="23">Leszen pedig, hogy minden lélek, mely ezen prófétát nem hallgatja, kiírtatik a nép közül.</verse>
				<verse number="24">És az összes próféták, akik szólottak, Sámueltől kezdve és azután, hirdették ama napokat.</verse>
				<verse number="25">Ti fiai vagytok a prófétáknak és ama szövetségnek, melyet Isten atyáinkkal kötött, midőn Ábrahámnak azt mondotta: És a te ivadékodban áldatnak meg a földnek összes nemzetségei.</verse>
				<verse number="26">Nektek küldötte első sorban Isten az ő Fiát, miután őt feltámasztotta, hogy megáldjon titeket, hogy megtérjen ki-ki az ő gonoszságából.</verse>
			</chapter>
			<chapter number="4">
				<verse number="1">Mialatt pedig ők a néphez szólottak, odamentek a papok, a templomőrség főnöke és a szadduceusok,</verse>
				<verse number="2">bosszankodva azon, hogy a népet tanítják és Jézusban a halálból való feltámadást hirdetik:</verse>
				<verse number="3">És rávetették kezeiket és őrizet alá helyezték őket másnapig, mert már este volt.</verse>
				<verse number="4">Sokan pedig azok közül, kik az igét hallották, hittek, s a férfiak száma ötezerre rúgott.</verse>
				<verse number="5">Történt pedig a következő napon, hogy egybegyűltek az ő főpapjaik, véneik és írástudóik Jeruzsálemben,</verse>
				<verse number="6">és Annás főpap, és Kaifás és János és Sándor és ahányan csak voltak a papi rendből.</verse>
				<verse number="7">És középre állítva őket, kérdezték: Miféle hatalommal, vagy kinek nevében tettétek ti ezt?</verse>
				<verse number="8">Ekkor Péter eltelve Szentlélekkel, így szólt hozzájok: Népnek fejei és vénei, halljátok!</verse>
				<verse number="9">Ha mi ma ítélőszék elé kerülünk egy beteg emberen végzett jócselekedetünk miatt, ami által az meggyógyult,</verse>
				<verse number="10">vegyétek tudomásul mindannyian ti és Izrael egész népe, hogy a mi Urunknak, a názáreti Jézus Krisztusnak nevében, kit ti keresztre feszítettetek, kit az Isten feltámasztott halottaiból, ő általa áll ez előttetek egészségesen.</verse>
				<verse number="11">Ez az a kő, melyet ti, mint építők elvetettetek, mely szegletfővé lett,</verse>
				<verse number="12">s nincsen senki másban üdv. Mert nem adatott más név az embereknek az ég alatt, amelyben üdvözülnünk kellene.</verse>
				<verse number="13">Mikor pedig Péternek és Jánosnak állhatatosságát látták és megtudták, hogy írástudatlan és képzetlen emberek, csodálkoztak és felismerték őket, hogy Jézussal voltak;</verse>
				<verse number="14">s miután látták, hogy a meggyógyult ember is mellettük áll, semmit sem mondhattak ellene.</verse>
				<verse number="15">Megparancsolták tehát nekik, hogy vonuljanak ki félre a gyülekezetből, és tanakodtak egymás között mondván:</verse>
				<verse number="16">Mitévők legyünk ezekkel az emberekkel? Mert a csoda, mely általuk történt, ismeretes Jeruzsálem összes lakói előtt; nyilvánvaló és nem tagadhatjuk.</verse>
				<verse number="17">Nehogy azonban még jobban elterjedjen a nép között, tiltsuk meg nekik, hogy senkinek többé e névben ne beszéljenek.</verse>
				<verse number="18">És beidézvén őket kijelentették nekik, hogy egyáltalán semmit ne beszéljenek és ne tanítsanak többé a Jézus nevében.</verse>
				<verse number="19">Péter és János azonban felelék és mondák nekik: ítéljétek meg, vajjon méltó-e az Isten színe előtt, inkább tirátok hallgatni, mint az Istenre?</verse>
				<verse number="20">Mert lehetetlen, hogy ne beszéljünk arról, amit láttunk és hallottunk.</verse>
				<verse number="21">Azok pedig megfenyegetve őket, elbocsátották, miután nem találtak rá módot, hogy őket meg büntethessék, a nép miatt: mert ami történt, mindenki magasztalta.</verse>
				<verse number="22">Az az ember ugyanis, akin a gyógyulás csodája történt, negyven éven fölül volt.</verse>
				<verse number="23">Miután pedig elbocsátották őket, övéikhez mentek és hírül vitték nekik, hogy mi mindent mondottak nekik a főpapok és a vének.</verse>
				<verse number="24">Kik midőn ezt hallották, egy szívvel-lélekkel fölemelték szavokat Istenhez és mondák: Te vagy, Uram, ki az eget és a földet, a tengert és mindent teremtettél, ami abban van,</verse>
				<verse number="25">ki a Szentlélek által a mi atyánknak, a te szolgádnak, Dávidnak szájával mondottad: Miért agyarkodnak a pogányok, és miért gondolnak hiábavalót a népek?</verse>
				<verse number="26">Fölállanak a föld királyai és a fejedelmek egybegyűlnek az Úr ellen és az ő fölkentje ellen.</verse>
				<verse number="27">Mert valóban egybegyűltek e városban a te szent Fiad, Jézus ellen, akit fölkentél: Heródes és Pontius Pilátus a pogányokkal és Izrael népeivel,</verse>
				<verse number="28">hogy megtegyék, amit a te kezed és rendelésed elhatározott, hogy megtörténjék.</verse>
				<verse number="29">És most, Uram, tekints az ő fenyegetésükre és add meg a te szolgáidnak, hogy egész bátran hirdessék a te igédet</verse>
				<verse number="30">az által, hogy kinyújtod kezedet gyógyításokra, és hogy jelek és csodák történjenek a te szent Fiadnak, Jézusnak neve által.</verse>
				<verse number="31">És miután imádkoztak, megrendült a hely, ahol egybegyűlve voltak, és beteltek mindnyájam Szentlélekkel és bátran beszélték az Isten igéjét.</verse>
				<verse number="32">A hivők sokaságának pedig egy volt szíve-lelke, és egyikök sem mondott semmit magáénak abból, amije volt, hanem mindenük közös volt.</verse>
				<verse number="33">És az apostolok nagy erővel tettek bizonyságot a mi Urunk Jézus Krisztusnak föltámadásáról; és nagy kegyelem lakott valamennyiökben.</verse>
				<verse number="34">És nem volt közöttük szűkölködő; mivel mindazok, akiknek földjeik és házaik voltak, eladták, és az eladottnak árát elhozták</verse>
				<verse number="35">és az apostolok lábaihoz tették. Mindenkinek pedig annyit adtak, amennyire szüksége volt.</verse>
				<verse number="36">Így József is, a ciprusi származású levita, kit az apostolok Barnabásnak, vagyis vigasztalás fiának neveztek,</verse>
				<verse number="37">minthogy földje volt, eladta, és az árát elhozta és az apostolok lábaihoz tette.</verse>
			</chapter>
			<chapter number="5">
				<verse number="1">Egy bizonyos Ananiás nevű férfi pedig feleségével, Szafirával együtt eladta földjét,</verse>
				<verse number="2">és felesége tudtával a földnek árából egy részt elsikkasztva, egy bizonyos részt elvitt és az apostolok lábaihoz tette.</verse>
				<verse number="3">Monda pedig Péter: Ananiás, miért kísértette meg sátán a te szívedet, hogy hazudj a Szentléleknek és a föld árából elsikkassz?</verse>
				<verse number="4">Nemde, ha megmarad, magadnak marad meg, és ha eladtad, a te hatalmadban volt? Miért gondoltál ilyent szívedben? Nem embereknek hazudtál, hanem az Istennek.</verse>
				<verse number="5">Mikor pedig Ananiás e szavakat hallotta, összeesett és meghalt. És nagy félelem fogta el mindazokat, kik ezt hallották.</verse>
				<verse number="6">Ekkor az ifjak fölkeltek, eltávolították és kivivén őt, eltemették.</verse>
				<verse number="7">Történt pedig mintegy három óra múlva, bejött a felesége, nem tudva mi történt.</verse>
				<verse number="8">Monda pedig neki Péter: Mondd meg nekem asszony, ennyiért adtátok-e el a földet? Mire az feleié: Igen, annyiért.</verse>
				<verse number="9">Viszonzá neki Péter: Ugyan mit használt nektek megkísérteni az Úr lelkét? íme azoknak lábai, kik férjedet eltemették, az ajtónál vannak és téged is kivisznek.</verse>
				<verse number="10">Rögtön összeesett lábainál és meghalt. S mikor az ifjak beléptek, halva találták őt, s kivitték és eltemették a férje mellé.</verse>
				<verse number="11">És nagy félelem fogta el az egész egyházat és mindazokat, kik ezt hallották.</verse>
				<verse number="12">Az apostolok kezei által pedig sok jel és csoda történt a nép között. És mindnyájan egyetértve tartózkodtak Salamon csarnokában.</verse>
				<verse number="13">A többiek közül pedig senki sem mert hozzájok csatlakozni, hanem a nép nagyra becsülte őket.</verse>
				<verse number="14">Az Úrban hivő férfiak és nők sokasága pedig egyre növekedett,</verse>
				<verse number="15">úgy hogy a betegeket kivitték az utcákra, s ágyakra és nyoszolyákra helyezték, hogy mikor Péter arra megy, legalább az árnyéka ráessék valamelyikökre és megszabaduljanak betegségeiktől.</verse>
				<verse number="16">Sőt a szomszédos városoknak népsokasága is összetódult Jeruzsálembe, magokkal hozva a betegeket és a tisztátalan lelkektől gyötrötteket, kik mind meggyógyultak.</verse>
				<verse number="17">Ekkor fölkerekedett a főpap és mindazok, kik vele tartottak (úgymint a szadduceusok felekezete) és haragra lobbanva,</verse>
				<verse number="18">az apostolokra vetették kezeiket és a nyilvános börtönbe vetették őket.</verse>
				<verse number="19">Az Úr angyala azonban éjjel kinyitotta a börtön ajtaját, kivezette őket és monda:</verse>
				<verse number="20">Menjetek, és föllépve a templomban, hirdessétek a népnek ez életnek minden igéjét.</verse>
				<verse number="21">Midőn ezt hallották, virradatkor bementek a templomba és tanítottak. Mikor a főpap és társai megérkeztek, egybehívták a tanácsot és Izrael fiainak összes véneit, s elküldöttek a börtönbe, hogy elővezessék őket.</verse>
				<verse number="22">Amint azonban a szolgák odaértek és kinyitván a börtönt, nem találták őket, visszatérve jelentették,</verse>
				<verse number="23">mondván: A börtönt ugyan minden gonddal bezárva találtuk, és az őröket az ajtó előtt állva, de mikor kinyitottuk, bent nem találtunk senkit.</verse>
				<verse number="24">Amint pedig a templomgondnok és a főpapok e beszédeket hallották, zavarban voltak miattok, hogy mi lesz ebből.</verse>
				<verse number="25">Ékkor bejött valaki és hírül hozta nekik, hogy: íme azok a férfiak, akiket a börtönbe vetettetek, a templomban állnak és tanítják a népet.</verse>
				<verse number="26">Ekkor a templomgondnok elment a szolgákkal és elhozta őket erőszak nélkül, mert féltek a néptől, nehogy megkövezzék őket.</verse>
				<verse number="27">És miután bevezették őket, a tanács elé állították, és kérdezé őket a főpap,</verse>
				<verse number="28">mondván: Szigorúan meghagytuk nektek, hogy e névben ne tanítsatok, s íme, elárasztottátok Jeruzsálemet tanítástokkal és reánk akarjátok hárítani ezen embernek vérét!</verse>
				<verse number="29">Mire Péter és az apostolok felelék és mondák: Inkább kell engedelmeskedni Istennek, mint az embereknek.</verse>
				<verse number="30">A mi atyáink Istene feltámasztotta Jézust, kit ti a fára függesztve megöltetek.</verse>
				<verse number="31">Ezt fejedelemmé és üdvözítővé emelte Isten az ő jobbjával, hogy Izraelnek bűnbánatot és bűnbocsánatot adjon.</verse>
				<verse number="32">És mi vagyunk tanúi ezen dolgoknak, és a Szentlélek, kit az Isten megadott mindazoknak, akik neki engedelmeskednek.</verse>
				<verse number="33">Mikor ezt hallották, dúltak-fúltak mérgökben és arra gondoltak, hogy megölik őket.</verse>
				<verse number="34">Ám egy bizonyos Gamáliel nevű farizeus, ki az. egész nép előtt nagy tiszteletben álló törvénytudós volt, fölállott a tanácsban, egy kis időre kivezettette az embereket,</verse>
				<verse number="35">és így szólt hozzájok: Izraelita férfiak! jól vigyázzatok, hogy mitévők lesztek ezekkel az emberekkel.</verse>
				<verse number="36">Mert eme napok előtt fellépett Teodás és kiadta magát valakinek, kihez körülbelül négyszáz ember csatlakozott; de megölték őt és mindazok, akik hittek neki, elszéledtek és semmivé lettek.</verse>
				<verse number="37">Ezután fellépett Galileai Júdás, a népszámlálás napjaiban és a népet magához hódította, de ő is tönkrement, és mind, akik csak vele tartottak, szétoszlottak.</verse>
				<verse number="38">Én tehát most is azt mondom nektek: Ne törődjetek ezekkel az emberekkel és hagyjatok békét nekik, mert ha ez a terv, vagy mű emberektől származik, felbomlik;</verse>
				<verse number="39">ha pedig Istentől van, meg nem hiúsíthatjátok anélkül, hogy úgy ne tűnjék fel, mintha Isten ellen tusakodnátok. És igazat adtak neki.</verse>
				<verse number="40">És előhívva az apostolokat, megvesszőzték őket és meghagyták nekik, hogy Jézus nevében egyáltalán ne beszéljenek, s elbocsátották őket.</verse>
				<verse number="41">Azok pedig örvendezve távoztak a tanács elől, hogy méltók lehettek Jézus nevéért gyalázatot szenvedni.</verse>
				<verse number="42">És nem szűntek meg a templomban és házról-házra (járva) naponként tanítani és Jézus Krisztust hirdetni.</verse>
			</chapter>
			<chapter number="6">
				<verse number="1">Ama napokban pedig, miután a tanítványok száma növekedett, zúgolódás támadt a görögök között a zsidók ellen a miatt, hogy az ő özvegyeiket a mindennapi kiszolgálás alkalmával lenézik.</verse>
				<verse number="2">A tizenkettő tehát egybehívta a tanítványok gyülekezetét és így szóltak: Nem illő, hogy az Isten igéjét elhanyagoljuk és az asztalról gondoskodjunk.</verse>
				<verse number="3">Válasszátok tehát, testvérek, magatok közül hét jó hírnevű férfiút, kik telve vannak Szentlélekkel és bölcseséggel, akikre ezt a dolgot rábízhatjuk.</verse>
				<verse number="4">Mi pedig majd az imádsággal és az ige szolgálatával foglalkozunk.</verse>
				<verse number="5">És tetszett a beszéd az egész gyülekezetnek. És megválasztották Istvánt, a hittel és Szentlélekkel teljes férfiút, Fülöpöt és Prokorust, Nikánort és Timont, Parmenást és Miklóst, egy antiokiai jövevényt.</verse>
				<verse number="6">Ezeket az apostolok elé állították és imádkozva rajok tették kezeiket.</verse>
				<verse number="7">És az Úr igéje terjedt, és a tanítványok száma Jeruzsálemben igen szaporodott; sőt a papok közül is sokan engedelmeskedtek a hitnek.</verse>
				<verse number="8">István pedig, telve kegyelemmel és erővel, nagy csodákat és jeleket műveit a nép között.</verse>
				<verse number="9">Felléptek pedig néhányan abból a zsinagógából, melyet a Libertinusokénak, cireneiekének, alexandriaiakénak és azokénak mondanak, kik Ciliciából és Ázsiából jöttek és vitatkoztak Istvánnal,</verse>
				<verse number="10">de nem tudtak ellenállni a bölcseségnek és Léleknek, mely (belőle) szólt.</verse>
				<verse number="11">Akkor embereket bujtottak fel, kik azt mondják, hogy ők hallották, mikor káromló szavakat mondott Mózes és az Isten ellen.</verse>
				<verse number="12">És így fellázították a népet és véneket és Írástudókat; és összefutva megragadták őt és elvitték a főtanács elé,</verse>
				<verse number="13">és hamis tanukat állítottak, ki azt mondották: Ez az ember nem szűnik meg beszélni a szent hely és a törvény ellen;</verse>
				<verse number="14">mert hallottuk, mikor azt mondotta, hogy ez a názáreti Jézus lerontja ezt a helyet és megváltoztatja a hagyományokat, melyeket Mózes reánk hagyott.</verse>
				<verse number="15">És reá tekintettek mind, akik a tanácsban ültek, és olyannak látták az arcát, mint egy angyalét.</verse>
			</chapter>
			<chapter number="7">
				<verse number="1">Kérdé tehát a főpap: így van ez?</verse>
				<verse number="2">Ki felelé: Testvérek és Atyák, halljátok! A dicsőség Istene megjelent a mi atyánknak, Ábrahámnak, midőn Mezopotámiában volt, mielőtt Cháránbán tartózkodott,</verse>
				<verse number="3">és így szólt hozzá: Menj ki országodból és rokonságodból és jöjj arra a földre, melyet neked mutatok.</verse>
				<verse number="4">Akkor kiment a Kaldeusok földéről és Cháránban lakott. És onnan, miután atyja meghalt, áthozta őt erre a főidre, melyen most ti laktok.</verse>
				<verse number="5">És nem adott neki örökséget benne, egy lábnyomnyit sem, hanem megígérte, hogy tulajdonul adja neki és ivadékának ő utána, holott nem volt fia.</verse>
				<verse number="6">Megmondotta pedig neki az Isten, hogy: Ivadéka hazátlan lesz idegen földön és szolgaság alá vetik őket és rosszul bánnak velők négyszáz esztendeig.</verse>
				<verse number="7">De a nemzetet, melynek szolgálnak, én fogom megítélni, - úgymond az Úr, - és azután kivonulnak és nekem szolgálnak e helyen.</verse>
				<verse number="8">És a körül-metélés szövetségét kötötte vele, és úgy nemzette Izsákot és körülmetélte őt a nyolcadik napon és Izsák Jákobot és a tizenkét törzsatyát.</verse>
				<verse number="9">És a törzsatyák irigységből eladták Józsefet Egyptomba, de Isten vele volt</verse>
				<verse number="10">és kiszabadította őt minden viszontagságából, s kegyelmet és bölcseséget adott neki Fáraónak, Egyptom királyának színe előtt, ki felügyelővé rendelte őt Egyptom és a saját egész háza fölé.</verse>
				<verse number="11">Erre éhínség és nagy nyomor támadt egész Egyptomban és Kánaánban, és a mi atyáink nem találtak élelmet.</verse>
				<verse number="12">Mikor pedig Jákob meghallotta, hogy Egyptomban van gabona, elküldötte atyáinkat először;</verse>
				<verse number="13">és másodízben felismerték Józsefet az ő testvérei, és a Fáraó előtt kitudódott az ő nemzetsége.</verse>
				<verse number="14">Érre József elküldött és elhozatta atyját, Jákobot és egész rokonságát, hetvenöt lelket.</verse>
				<verse number="15">És Jákob lement Egyptomba és meghalt úgy ő maga, mint atyáink.</verse>
				<verse number="16">És Sichembe vitték őket és azon sírboltba temették, melyet Ábrahám ezüst pénzen vett meg Hemornak, Sichem fiának gyermekeitől.</verse>
				<verse number="17">Mikor pedig közelgetett az ígéret ideje, melyet Isten Ábrahámnak tett, gyarapodott a nép és megsokasodott Egyptomban,</verse>
				<verse number="18">mígnem más király támadt Egyptomban, ki Józsefet nem ismerte.</verse>
				<verse number="19">Ez megcsalván nemzetünket, (annyira) sanyargatta atyáinkat, hogy kitették gyermekeiket, hogy életben ne maradjanak.</verse>
				<verse number="20">Ugyanazon időben született Mózes, és kedves volt Istennek. Három hónapig táplálták őt atyja házában.</verse>
				<verse number="21">Mikor pedig kitették, a Fáraó leánya elvitte őt és fia gyanánt nevelte.</verse>
				<verse number="22">És megtanították Mózest az egyptomiak minden bölcseségére, és hatalmas volt szavaiban és tetteiben.</verse>
				<verse number="23">Mikor pedig negyven éves korát betöltötte, eszébe jutott, hogy meglátogatja testvéreit, Izrael fiait.</verse>
				<verse number="24">És midőn egy valakit méltatlanságot látott szenvedni, pártját fogta és bosszút állott a méltatlanságot szenvedőért az által, hogy megölte az egyptomit.</verse>
				<verse number="25">Azt gondolta ugyanis, hogy testvérei majd megértik, hogy Isten az ő kezei által adja meg nekik a szabadulást, de azok nem értették meg.</verse>
				<verse number="26">Másnap pedig megjelent közöttük, midőn egymással perlekedtek és békítette őket mondván: Emberek! Testvérek vagytok, miért ártotok egymásnak?</verse>
				<verse number="27">Amelyik azonban jogtalanságot követett el felebarátján, eltaszította őt, mondván: Ki rendelt téged fejedelemmé és bíróvá mi fölénk?</verse>
				<verse number="28">Talán meg akarsz ölni, mint ahogy tegnap az egyptomit megölted?</verse>
				<verse number="29">Mózes pedig e szóra elmenekült és jövevény lett Mádián földén, hol két fiat nemzett.</verse>
				<verse number="30">És negyven év eltelte után megjelent neki Sina hegyének pusztájában egy angyal egy csipkebokor tűzlángjában.</verse>
				<verse number="31">Mikor Mózes ezt látta, csodálkozott a látványon, és amint közelebb ment hogy megnézze, az Úr szava szólott hozzá</verse>
				<verse number="32">mondván: Én vagyok a te atyáid Istene, Ábrahám Istene, Izsák Istene, Jákob Istene. Mire Mózes megrémülve, nem mert odanézni.</verse>
				<verse number="33">Erre monda neki az Úr: Old le lábbelidet, mert a hely, amelyen állsz, szent föld.</verse>
				<verse number="34">Jól láttam Egyptomban élő népemnek sanyargattatását és hallottam az ő fohászkodásukat és leszállottam, hogy megszabadítsam őket. És most jöjj és elküldelek Egyptomba. –</verse>
				<verse number="35">Ezt a Mózest, akit megtagadtak, midőn azt mondották: Ki rendelt téged fejedelemmé és bíróvá? - ezt az Isten fejedelem és szabadító gyanánt küldötte az angyal keze által, aki megjelent neki a csipkebokorban.</verse>
				<verse number="36">Ez vezette ki őket, csodákat és jeleket művelve Egyptom földén és a Vörös tengernél és a pusztában negyven esztendeig.</verse>
				<verse number="37">Ez az a Mózes, ki Izrael fiainak azt mondotta: Prófétát támaszt nektek az Isten testvéreitek közül, mint engem ét; azt hallgassátok!</verse>
				<verse number="38">Ez az, ki a népgyülekezetnél a pusztában az angyallal volt, aki Sina hegyén vele és atyáinkkal beszélt; aki az élet igéit hallotta, hogy nekünk átadja;</verse>
				<verse number="39">kinek atyáink nem akartak engedelmeskedni, hanem visszautasították és szívekkel Egyptom felé fordultak,</verse>
				<verse number="40">azt mondván Áronnak: Csinálj nekünk isteneket, kik előttünk járjanak, mert ezzel a Mózessel, ki minket Egyptom földéről kivezetett, nem tudjuk mi történt.</verse>
				<verse number="41">És borjút csináltak ama napokban, és áldozatokat mutattak be e bálványnak, és örültek az ő kezeik munkájának.</verse>
				<verse number="42">Isten pedig elfordult és megengedte, hogy az ég csillagzatainak szolgáljanak, amint meg van írva a Próféták Könyvében: Vajjon áldozatokat és engesztelő ajándékokat mutattatok-e be nekem negyven éven át a pusztában, Izrael háza?</verse>
				<verse number="43">Hiszen befogadtátok Moloch sátorát és a ti istenteknek, Remphamnak csillagát, képeket, melyeket avégre készítettetek, hogy imádjátok őket. És elviszlek titeket Babilonon túl.</verse>
				<verse number="44">A szövetség sátora atyáinkkal volt a pusztában, amint Isten elrendelte nekik, azt mondván Mózesnek, hogy készítse el arra a mintára, a melyet látott.</verse>
				<verse number="45">Ezt a mi atyáink, akik átvették, Jézussal be is vitték a pogányok birodalmába, akiket Isten atyáink színe elől kiűzött, Dávid napjaiig,</verse>
				<verse number="46">ki kegyelmet talált Istennél és kérte, hogy hajlékot találhasson Jákob Istenének.</verse>
				<verse number="47">Salamon pedig házat épített neki.</verse>
				<verse number="48">De a Magasságbéli nem lakik emberi kezek alkotásában, miként a próféta mondja:</verse>
				<verse number="49">„Az ég az én trónusom, a föld pedig lábaimnak zsámolya. Miféle házat építtetek nekem? - úgymond az Úr - vagy melyik az én nyugodalmam helye?</verse>
				<verse number="50">Nem az én kezem alkotta-e mindezt?”</verse>
				<verse number="51">Ti kemény-nyakúak és körülmetéletlen szívűek és fülűek, ti mindenkor ellenálltok a Szentléleknek, miként atyáitok, úgy ti is.</verse>
				<verse number="52">Melyik prófétát nem üldözték atyáitok? És megölték azokat, kik az Igaznak eljövetelét előre hirdették, kinek ti most árulói és gyilkosai lettetek;</verse>
				<verse number="53">kik a törvényt angyalok közvetítésével kaptátok és meg nem tartottátok.</verse>
				<verse number="54">Amikor ezt hallották, dúltak-fúltak szivökben és fogaikat vicsorgatták raja.</verse>
				<verse number="55">Ámde ő telve lévén Szentlélekkel, föltekintett az égre, s látta Isten dicsőségét és Jézust az Isten jobbja felől állani.</verse>
				<verse number="56">És monda: Ímé látom az egeket megnyilni, és az embernek Fiát az Isten jobbja felől állani.</verse>
				<verse number="57">Erre fönhangon kezdtek kiabálni, befogták füleiket és egyakarattal rárohantak.</verse>
				<verse number="58">És kihurcolva őt a városon kívül, megkövezték, és a tanuk lerakták ruháikat egy ifjúnak lábaihoz, kit Saulnak hívtak.</verse>
				<verse number="59">És kövezték Istvánt, ki imádkozott mondván: Uram Jézus, vedd hozzád lelkemet!</verse>
				<verse number="60">Erre térdre borulva fönhangon kiáltott mondván: Uram, ne tulajdonítsd ezt nekik bűnül. És amint ezt kimondotta, elhunyt az Úrban. Saul pedig egyetértett az ő megöletésében.</verse>
			</chapter>
			<chapter number="8">
				<verse number="1">Ama napon pedig nagy üldözés tört ki a jeruzsálemi egyház ellen, és mind elszéledtek Júdea és Szamaria tartományaiba, az apostolokon kívül.</verse>
				<verse number="2">Istvánt pedig istenfélő férfiak eltemették és igen megsiratták.</verse>
				<verse number="3">Saul pedig pusztította az egyházat, házról-házra járva és elhurcolva férfiakat és asszonyokat, börtönbe vetette őket.</verse>
				<verse number="4">Akik pedig elszéledtek, körüljártak és hirdették az Isten igéjét.</verse>
				<verse number="5">Fülöp pedig lement Szamaria városába és hirdette nekik Krisztust.</verse>
				<verse number="6">És a nép egy szívvel-lélekkel figyelt arra, amit Fülöp mondott, miután hallották és látták a jeleket, melyeket tett.</verse>
				<verse number="7">Mert sokakból közölök, akikben tisztátalan lelkek laktak, hangosan kiáltva kimentek. Sok inaszakadt és sánta pedig meggyógyult.</verse>
				<verse number="8">Nagy lett tehát az öröm ama városban.</verse>
				<verse number="9">Volt pedig ott egy Simon nevű férfi, ki azelőtt varázsló volt a városban, elhitetvén Szamaria népével és azt állítván, hogy ő valami nagy.</verse>
				<verse number="10">Reá hallgattak valamennyien, apraja-nagyja, mondván: Ez az Isten ereje, amelynek „nagy” a neve.</verse>
				<verse number="11">Azért figyeltek pedig reá, mivel varázslataival sok idő óta ámította őket.</verse>
				<verse number="12">Midőn pedig az Isten országát hirdető Fülöpnek hittek, férfiak és nők megkeresztelkedtek Jézus Krisztus nevében.</verse>
				<verse number="13">Ekkor maga Simon is hitt és miután megkeresztelkedett, Fülöphöz csatlakozott. Mikor azt is látta, hogy mily nagy jelek és csodák történnek, bámult és csodálkozott.</verse>
				<verse number="14">Mikor pedig a Jeruzsálemben levő apostolok meghallották, hogy Szamaria befogadta az Isten igéjét, elküldötték hozzájok Pétert és Jánost;</verse>
				<verse number="15">kik odaérkezve imádkoztak értők, hogy elnyerjék a Szentlelket;</verse>
				<verse number="16">mert még egyre sem szállott le közülök, hanem csak meg lettek keresztelve az Úr Jézus nevében.</verse>
				<verse number="17">Ekkor rajok tették kezeiket és elnyerték a Szentlelket.</verse>
				<verse number="18">Amint pedig Simon látta, hogy az apostolok kézföltétele által a Szentlélek adatik, pénzt kínált nekik,</verse>
				<verse number="19">mondván: Adjátok meg nekem is a hatalmat, hogy akire ráteszem kezeimet, megnyerje a Szentlelket. Mire Péter így szólt hozzá:</verse>
				<verse number="20">Vesszen a te pénzed veled együtt, mivel azt gondoltad, hogy az Isten ajándékát pénzen lehet megszerezni!</verse>
				<verse number="21">Nincsen neked részed, sem örökséged e dologban, mert a te szíved nem őszinte az Isten előtt.</verse>
				<verse number="22">Tarts tehát bűnbánatot ezen gonoszságodért és kérd az Istent, ha talán megbocsátja szíved ezen gondolatát.</verse>
				<verse number="23">Mert azt látom, hogy te a keserűség epéjében és a gonoszság kelepcéjében vagy.</verse>
				<verse number="24">Felelé erre Simon és monda: Könyörögjetek értem ti az Úrhoz, hogy semmi abból, amit mondottatok, ne érjen engem.</verse>
				<verse number="25">Ezek pedig, miután bizonyságot tettek és az Úr igéjét hirdették, visszamentek Jeruzsálembe és a szamaritánusoknak számos tartományában hirdették az evangéliumot.</verse>
				<verse number="26">Az Úr angyala pedig szólott Fülöphöz, mondván: Indulj és menj el dél felé arra az útra, mely levezet Jeruzsálemből Gázába, vagyis a pusztába.</verse>
				<verse number="27">És fölkelt és elment. S íme egy aetiopiai férfiú, Kandákenek, az aetiopiaiak királynéjának hatalmas kamarása, ki minden kincse fölött rendelkezett, Jeruzsálembe jött Istent imádni,</verse>
				<verse number="28">és visszatértében kocsiján ülve Izaiás. prófétát olvasgatta.</verse>
				<verse number="29">Monda pedig a Lélek Fülöpnek: Menj oda és csatlakozzál ama kocsihoz!</verse>
				<verse number="30">Mire Fülöp odasietett és hallotta, amint Izaiás prófétát olvasta, és monda: Gondolod-e hogy érted amit olvassz?</verse>
				<verse number="31">Ki felelé: Hogyan érthetném, ha valaki meg nem magyarázza nekem? És kérte Fülöpöt, hogy szálljon fel és üljön melléje.</verse>
				<verse number="32">Az írás helye pedig, melyet olvasott, ez volt: Úgy vitték a megölésre, mint a juhot, s miként a bárány elnémul nyírője előtt, úgy nem nyitotta fel száját.</verse>
				<verse number="33">Megaláztatása miatt felfüggesztetett az ő Ítélete. Nemzedékét ki beszéli el, hiszen eltöröltetik a földről az ő élete?</verse>
				<verse number="34">Monda erre a kamarás Fülöpnek: Kérlek, kiről mondja ezt a próféta, magáról vagy más valakiről?</verse>
				<verse number="35">Mire Fülöp felnyitva száját, s kiindulva az írás ama szavaiból, hirdette neki Jézust.</verse>
				<verse number="36">És amint az utón mentek, egy bizonyos vízhez értek, és monda a kamarás: íme itt a víz, mi gátol engem, hogy meg ne keresztelkedjem?</verse>
				<verse number="37">Mire Fülöp monda: Ha teljes szívedből hiszesz, szabad. És felelvén monda: Hiszem, hogy Jézus Krisztus az Isten Fia.</verse>
				<verse number="38">És megállította a kocsit és lementek mindaketten a vízbe, Fülöp és a kamarás, és megkeresztelte őt.</verse>
				<verse number="39">Amint pedig feljöttek a vízből, az Úr Lelke elragadta Fülöpöt és a kamarás nem látta többé. És örvendezve folytatta útját.</verse>
				<verse number="40">Fülöp pedig Azotusban termett és körüljárva hirdette az evangéliumot az összes városoknak, mígnem Cezareába ért.</verse>
			</chapter>
			<chapter number="9">
				<verse number="1">Saul pedig még egyre fenyegetőzve és öldöklésért lihegve az Úr tanítványai ellen, elment főpaphoz</verse>
				<verse number="2">és levelet kért tőle Damaszkusba a zsinagógákhoz, hogy ha ezt a tanítást követő férfiakat és nőket találna, megkötözve hozhassa őket Jeruzsálembe.</verse>
				<verse number="3">És amint az utón ment, történt, hogy Damaszkushoz közeledett és hirtelen fényesség ragyogta őt körül az égből.</verse>
				<verse number="4">És a földre esve szózatot hallott, mely azt monda neki: Saul, Saul, miért üldözsz engem?</verse>
				<verse number="5">Mire kérdezé: Ki vagy, Uram? És amaz monda: Én vagyok Jézus, akit te üldözesz. Kár az ostor ellen rugdalóznod!</verse>
				<verse number="6">És reszketve és álmélkodva monda: Uram, mit akarsz, hogy cselekedjem?</verse>
				<verse number="7">És az Úr monda neki: Kelj föl és menj be a városba, és ott majd megmondják neked mitévő légy. Azok a férfiak pedig akik őt kisérték, bámulva állottak, mivel a hangot ugyan hallották, de nem láttak senkit.</verse>
				<verse number="8">Saul erre fölkelt a földről, s amint kinyitotta szemeit, semmit sem látott. Miértis kezénél fogva bevezették Damaszkusba.</verse>
				<verse number="9">És ott volt három nap, anélkül hogy látott volna, és sem nem evett, sem nem ivott.</verse>
				<verse number="10">Volt pedig Damaszkusban egy Ananiás nevezetű tanítvány, kihez az Úr látomásban így szólt: Ananiás! Ő pedig monda: Itt vagyok, Uram!</verse>
				<verse number="11">És az Úr viszonzá: Kelj fel és menj el az úgynevezett „egyenes” utcába és keress Júdás házában egy Saul: nevű tarzusi embert! Mert íme, imádkozik!</verse>
				<verse number="12">(Az pedig látott egy Ananiás nevű férfiút, amint bement hozzá és reá tette kezeit, hogy látását visszanyerje.)</verse>
				<verse number="13">Felelé erre Ananiás: Uram, sokaktól hallottam erről az emberről, hogy mennyi rosszat</verse>
				<verse number="14">tett a te szenteidnek Jeruzsálemben.És itt is megbízása van a főpapoktól, hogy láncra fűzze mindazokat, akik a te nevedet segítségül hívják.</verse>
				<verse number="15">Az Úr pedig monda neki: Menj csak! Mert kiválasztott edényem az nekem, hogy elvigye nevemet a pogányok, királyok és Izrael fiai elé.</verse>
				<verse number="16">Mert én majd megmutatom neki, hogy mennyit kell az én nevemért szenvednie.</verse>
				<verse number="17">És Ananiás elindult és bement a házba és reá téve kezeit, monda: Saul testvér, engem az Úr Jézus küldött, ki megjelent neked az utón, amerre jöttél, hogy láss és beteljél Szentlélekkel.</verse>
				<verse number="18">És rögtön leestek az ő szemeiről valami halpikkelyfélék és visszanyerte látását; mire fölkelt és megkeresztelkedett.</verse>
				<verse number="19">És miután ételt vett magához, megerősödött. És ott maradt a tanítványokkal, kik Damaszkusban voltak, néhány napig.</verse>
				<verse number="20">És azonnal hirdette a zsinagógákban Jézust, hogy ő az Isten Fia.</verse>
				<verse number="21">Mindazok pedig, akik hallották, csodálkoztak és mondották: Nem ez-e az, aki Jeruzsálemben azok ellen harcolt, kik e nevet segítségül hívták? És ide is azért jött, hogy azokat megkötözve a főpapokhoz vigye.</verse>
				<verse number="22">Saul pedig mindjobban megerősödött és cáfolta a zsidókat, kik Damaszkusban laktak, erősítve, hogy ez a Krisztus.</verse>
				<verse number="23">Számos napok elteltével pedig abban egyeztek meg a zsidók, hogy megölik őt.</verse>
				<verse number="24">De Saul megtudta titkos terveiket. Pedig éjjel nappal őrizték a kapukat, hogy megölhessék őt.</verse>
				<verse number="25">A tanítványok azonban éjjel magokkal vitték és megszöktették, leeresztve őt a falon egy kosárban.</verse>
				<verse number="26">Mikor pedig Jeruzsálembe érkezett, szeretett volna a tanítványokhoz csatlakozni, de mindnyájan féltek tőle, mert nem hitték, hogy tanítvány.</verse>
				<verse number="27">Barnabás azonban pártját fogta és az apostolokhoz vezette őt, s elmondotta nekik, hogyan látta útközben az Urat és hogy beszélt vele, és hogy Damaszkusban mily bátran lépett fel a Jézus nevében.</verse>
				<verse number="28">És Jeruzsálemben ki és bejárt velők, s bátran működött az Úr nevében.</verse>
				<verse number="29">Beszélt a pogányokkal is, és vitatkozott a görögökkel; de azok meg akarták őt ölni.</verse>
				<verse number="30">Mikor ezt a testvérek megtudták, elkísérték őt Cezareába és Tarzusba küldték.</verse>
				<verse number="31">Az egyház ekkor egész Júdeában, Galileában és Szamariában békeségben volt és gyarapodott, az Úr félelmében járva és eltelve a Szentlélek vigasztalásával.</verse>
				<verse number="32">Történt pedig, hogy miután Péter valamennyiüket meglátogatta, eljutott a szentekhez, kik Liddában laktak.</verse>
				<verse number="33">Talált pedig ott egy Ananiás nevű embert, ki nyolc év óta az ágyban feküdt inaszakadtan.</verse>
				<verse number="34">És monda neki Péter: Ananiás, a mi Urunk Jézus Krisztus meggyógyít téged, kelj föl és vesd meg az ágyadat! És azonnal fölkelt.</verse>
				<verse number="35">És látták őt mindazok, kik Liddában és Szaronában laktak, kik megtértek az Úrhoz.</verse>
				<verse number="36">Volt pedig Joppeban egy Tábita nevű nőtanítvány kit Dorkásnak hívtak. Ez gazdag volt jócselekedetekben és alamizsnákban, melyeket gyakorolt.</verse>
				<verse number="37">Történt pedig ama napokban, hogy megbetegedett és meghalt. Miután megmosták őt, kiterítették az étteremben.</verse>
				<verse number="38">Mivel pedig Lidda közel volt Joppehez, amint a tanítványok meghallották, hogy Péter ott van, két embert küldöttek hozzá és kérték őt: Ne restelj hozzánk is eljönni!</verse>
				<verse number="39">Péter erre utrakelt és velők ment. És midőn megérkeztek, bevezették őt az étterembe és körülállták őt az özvegyek mind, siránkozva és mutogatva a ruhákat és öltönyöket, melyeket Dorkás csinált nekik.</verse>
				<verse number="40">Erre Péter mindenkit kitakarítva, letérdelt és imádkozott, majd a holt testhez fordulva monda: Tabita, kelj fel! Mire az kinyitotta szemeit és meglátva Pétert, felült.</verse>
				<verse number="41">Azután kezét nyújtva neki, felsegítette őt, behívta a szenteket és özvegyeket, s bemutatta őt nekik élve.</verse>
				<verse number="42">Ennek pedig híre ment egész Joppeban, és sokan hittek az Úrban.</verse>
				<verse number="43">Történt pedig, hogy sokáig időzött Joppeban egy bizonyos Simon nevű szíjgyártónál.</verse>
			</chapter>
			<chapter number="10">
				<verse number="1">Volt pedig Cezareában egy Kornélius nevű férfiú, az úgynevezett «talián» csapatnak századosa,</verse>
				<verse number="2">vallásos és istenfélő egész háznépével együtt, ki a népnek sok alamizsnát adott és folyton az Istenhez imádkozott.</verse>
				<verse number="3">Ez egy látomásban világosan látta, hogy a napnak kilencedik órája körül az Istennek egy angyala bemegy hozzá és azt mondja neki: Kornélius!</verse>
				<verse number="4">Ő pedig reá tekintve ijedten monda: Mi az, Uram? Mire az viszonzá: A te imádságaid és alamizsnáid felszállottak emlékeztetőül az Isten színe elé.</verse>
				<verse number="5">És most küldj embereket Joppeba és hivass ide egy bizonyos Simont, kinek mellékneve Péter.</verse>
				<verse number="6">Ez egy Simon nevű szíjgyártónál van szállva, kinek háza a tenger mellett van; ez majd megmondja neked, mitévő légy.</verse>
				<verse number="7">És mikor az angyal, aki vele beszélt, elment, magához hívta két szolgáját és egy istenfélő katonát azok közül, kik neki alá voltak rendelve.</verse>
				<verse number="8">Miután ezeknek mindent elmondott, elküldötte őket Joppeba.</verse>
				<verse number="9">Másnap pedig, míg ezek útban voltak és a város felé közeledtek, Péter fölment a háztetőre imádkozni, hat óra tájban.</verse>
				<verse number="10">S miután megéhezett, enni akart. Mialatt pedig készítettek neki, elragadtatásba esett,</verse>
				<verse number="11">és nyitva látta az eget és egy edényt, mely onnan alászállott, mint egy lepedő, négy sarkánál fogva leeresztve az égből a földre,</verse>
				<verse number="12">melyben mindenféle négylábú, csúszómászó földi állatok és égi madarak voltak.</verse>
				<verse number="13">És szózatot hallott: Kelj fel Péter, ölj és egyél!</verse>
				<verse number="14">Mire Péter monda: Távol legyen tőlem, Uram, mert sohasem ettem semmi közönségest és tisztátalant.</verse>
				<verse number="15">És a szózat ismét másodszor is így szólt hozzá: Amit Isten megtisztított, te ne mondd azt közönségesnek!</verse>
				<verse number="16">Ez pedig háromszor történt, és az edény azonnal felszállott az égbe.</verse>
				<verse number="17">És mialatt Péter önmagában töprengett, hogy mit jelenthet a látomás, amelyet látott, íme az emberek, kiket Kornélius küldött, Simon házát keresve, az ajtó előtt álltak.</verse>
				<verse number="18">És mikor megszólították őket, azt kérdezték, ha vájjon Simon, kinek a mellékneve Péter, ott van-e szállva?</verse>
				<verse number="19">Péternek pedig, mialatt a látomásról gondolkodott, azt mondotta a Lélek: íme, három ember keres téged!</verse>
				<verse number="20">Kelj fel tehát, szállj le és menj el velők habozás nélkül, mert én küldöttem őket.</verse>
				<verse number="21">Péter tehát leszállott a férfiakhoz és monda nekik: íme én vagyok, akit kerestek! Mi okból jöttetek?</verse>
				<verse number="22">Ezek mondák: Kornélius százados, igaz és istenfélő ember, kit az egész zsidó nép így ismer, utasítást kapott egy szent angyaltól, hogy hivasson el téged a házába és hallgassa meg szavaidat.</verse>
				<verse number="23">Bevezette tehát őket és szállást adott nekik. Másnap pedig útra kelt és elment velők, és néhányan a joppei testvérek közül elkísérték őt.</verse>
				<verse number="24">Másnap aztán megérkezett Cezareába, Kornélius pedig várta őket és egybehívta rokonait és bizalmas barátait.</verse>
				<verse number="25">És történt, hogy mikor Péter belépett, Kornélius elébe ment, leborult lábaihoz és imádta őt.</verse>
				<verse number="26">Péter pedig fölemelte őt mondván: Kelj fel, én magam is ember vagyok!</verse>
				<verse number="27">És beszélgetve vele, bement és sokakat talált egybegyűlve,</verse>
				<verse number="28">és monda nekik: Ti tudjátok, hogy zsidó előtt utálatos idegennel társalogni, vagy hozzá betérni. De nekem megmutatta az Isten, hogy senkit se mondjak közönséges, vagy tisztátalan embernek.</verse>
				<verse number="29">Miértis habozás nélkül eljöttem a meghívásra. Kérdem tehát, mi okból hivattatok engem?</verse>
				<verse number="30">És Kornélius monda: Negyednapja ugyanilyenkor a kilencórai imát végeztem házamban, egyszerre csak egy férfi állott előttem fehér ruhában és monda:</verse>
				<verse number="31">Kornélius, a te imádságod meghallgatást nyert és alamizsnáid emlékezetben voltak az Isten színe előtt.</verse>
				<verse number="32">Küldj el tehát Joppeba és hivasd Simont, kinek mellékneve Péter, ki a szíjgyártó Simon házában van szállva a tenger mellett.</verse>
				<verse number="33">Tüstént elküldöttem tehát hozzád, és jól tetted, hogy eljöttél. Most pedig mindnyájan itt vagyunk előtted, hogy meghallhassuk mindazt, amit neked az Úr parancsolt.</verse>
				<verse number="34">Péter erre fölnyitotta száját és monda: Valóban meggyőződtem, hogy az Isten nem személyválogató,</verse>
				<verse number="35">hanem minden népben kedves előtte az, aki ötét féli és igazságot cselekszik.</verse>
				<verse number="36">Isten az igét Izrael fiainak küldötte és békeséget hirdetett Jézus Krisztus által. (Ez mindeneknek Ura.)</verse>
				<verse number="37">Tudjátok mi ment végbe egész Júdeában, kezdve Galileától a János által hirdetett keresztség után;</verse>
				<verse number="38">hogy miként kente fel Isten a názáreti Jézust Szentlélekkel és erővel; ki jót cselekedve járt körül, s meggyógyítva mindazokat, kik az ördögnek hatalmába estek, mert az Isten volt vele.</verse>
				<verse number="39">És mi tanúi vagyunk mindannak, amit Zsidóországban és Jeruzsálemben tett, ő, akit megöltek, felfüggesztvén a fára.</verse>
				<verse number="40">Ezt az Isten harmadnapra feltámasztotta és kinyilatkoztatta</verse>
				<verse number="41">nem az egész népnek, hanem nekünk, az Istentől előre meghatározott tanuknak, akik ettünk és ittunk vele, miután halottaiból feltámadott.</verse>
				<verse number="42">És meghagyta nekünk, hogy hirdessük a népnek és bizonyítsuk, miszerint ő az, akit Isten az élők és holtak bírájává rendelt.</verse>
				<verse number="43">Érről bizonyítják az összes próféták, hogy az ő nevében megnyerik bűneiknek bocsánatát mindazok, akik benne hisznek.</verse>
				<verse number="44">Még mialatt Péter e szavakat monda, a Szentlélek leszállt mindnyájokra, kik az igét hallgatták.</verse>
				<verse number="45">És a körülmetélésből való hívek, kik Péterrel jöttek, elbámultak, hogy a Szentlélek malasztja a pogányokra is kiáradott.</verse>
				<verse number="46">Mert hallották, hogy nyelveken beszélnek és Istent dicsérik.</verse>
				<verse number="47">Ekkor felelé Péter: Vajjon megtagadhatja-e valaki a vizet, hogy meg ne kereszteltessenek ezek, kik a Szentlelket épen úgy elnyerték, mint mi?</verse>
				<verse number="48">És meghagyta, hogy keresztelkedjenek meg az Úr Jézus Krisztus nevében. Erre megkérték őt, hogy maradjon náluk néhány napig.</verse>
			</chapter>
			<chapter number="11">
				<verse number="1">Meghallották pedig az apostolok és a Júdeában levő testvérek, hogy a pogányok is befogadták az Isten igéjét.</verse>
				<verse number="2">Mikor tehát Péter fölment Jeruzsálembe, a körülmetéltek kikeltek ellene,</verse>
				<verse number="3">mondván: Miért tértél be a körülmetéletlenekhez és miért ettél velők?</verse>
				<verse number="4">Péter erre felszólalt és sorban elbeszélte nekik a dolgot, mondván:</verse>
				<verse number="5">Én Joppe városában imádsággal voltam elfoglalva, és lelkem elragadtatásában láttam egy edényt, hasonlót egy nagy lepedőhöz, amint négy sarkánál fogva leereszkedik az égből, egészen hozzám.</verse>
				<verse number="6">Amelybe beletekintve, láttam benne négylábú földi állatokat és vadakat és csúszómászó állatokat és égi madarakat.</verse>
				<verse number="7">Hallottam azután egy szózatot is, mely így szólt hozzám: Kelj fel, Péter, ölj és egyél!</verse>
				<verse number="8">Mire mondám: Nem én, Uram, mert közönséges vagy tisztátalan még soha sem jutott be az én számba.</verse>
				<verse number="9">A szózat erre másodszor feleié az égből: Amit Isten megtisztított, te ne mondjad közönségesnek.</verse>
				<verse number="10">Ez pedig háromszor ismétlődött, mire ismét az egész vissza-szállt fel az égbe.</verse>
				<verse number="11">És íme három férfi nyomban ott állott a házban, melyben voltam, Cezareából küldetve hozzám.</verse>
				<verse number="12">Ekkor monda nekem a Lélek, hogy menjek el velők minden habozás nélkül. Velem jött pedig ez a hat testvér is, és bementünk a férfiú házába.</verse>
				<verse number="13">Ő pedig elmondotta nekünk, miképen látta az angyalt házában állni, ki azt mondotta neki: Küldj el Joppeba és hivasd el Simont, kinek mellékneve Péter,</verse>
				<verse number="14">ki majd elmondja neked azon igéket, melyekben üdvözülhetsz te és egész házad.</verse>
				<verse number="15">Amint elkezdettem beszélni, a Szentlélek leszállóit reájuk, miként mireánk is kezdetben.</verse>
				<verse number="16">Erre eszembe jutott az Úr szava, amint megmondotta: János csak vízzel keresztelt, ti pedig majd Szentlélekkel fogtok megkeresztelkedni.</verse>
				<verse number="17">Ha tehát ugyanazon malasztot adta neki az Isten, mint nekünk, kik hiszünk az Úr Jézus Krisztusban: Ki vagyok én, hogy az Istent megakadályozhattam volna?</verse>
				<verse number="18">Ezt hallva, elhallgattak és magasztalták Istent, mondván: Tehát a pogányoknak is adott Isten bűnbánatot az életre.</verse>
				<verse number="19">Azok pedig, kik az István idejében történt üldöztetés alatt elszéledtek, eljutottak Föníciába és Ciprusba és Antiochiába, anélkül hogy az igét másnak hirdették volna, mint csak a zsidóknak.</verse>
				<verse number="20">Voltak pedig közöttük néhányan ciprusiak és cireneiek, kik midőn bementek Antiochiába, a görögökhöz is szóltak és hirdették az Úr Jézust.</verse>
				<verse number="21">És az Úr keze velők volt és a hívőknek nagy sokasága tért meg az Úrhoz.</verse>
				<verse number="22">Eljutott pedig ennek a híre a jeruzsálemi hitközség füleibe is, és elküldötték Barnabást Antiochiába.</verse>
				<verse number="23">Ki midőn odaérkezett és az Isten malasztját látta, örült és buzdította valamennyit, hogy szívök eltökélésében maradjanak meg az Úrban.</verse>
				<verse number="24">Mert jámbor és Szent Lélekkel és hittel teljes férfiú volt ő. És nagy sokaság csatlakozott az Úrhoz.</verse>
				<verse number="25">Azután Barnabás elutazott Tarzusba, hogy fölkeresse Pált; kit mikor megtalált elvezette Antiochiába.</verse>
				<verse number="26">És egy egész évig tartózkodtak a hitközségben és nagy néptömeget tanítottak, úgy hogy a tanítványokat Antiochiában nevezték legelőször keresztényeknek.</verse>
				<verse number="27">Ama napokban pedig próféták érkeztek Jeruzsálemből Antiochiába</verse>
				<verse number="28">és föllépvén közölük egy Agábus nevű, a lélek által megjövendölte, hogy nagy éhínség lesz az egész földkerekségen, mely Klaudius alatt következett be.</verse>
				<verse number="29">A tanítványok pedig elhatározták, hogy ki hogyan teheti, segítséget küldenek a Júdeában lakó testvéreknek,</verse>
				<verse number="30">amit meg is tettek, elküldvén a vénekhez Barnabás és Saul keze által.</verse>
			</chapter>
			<chapter number="12">
				<verse number="1">Azidőtájt Heródes király arra vetemedett, hogy az egyház némely tagjait üldözze.</verse>
				<verse number="2">Megölte pedig Jakabot, János testvérét, karddal.</verse>
				<verse number="3">Mivel pedig látta, hogy ez tetszett a zsidóknak, azon volt, hogy Pétert is elfogja. Akkor épen a kovásztalan kenyerek napjai voltak.</verse>
				<verse number="4">Kit midőn elfogott, börtönbe vetette és átadta négy-négy katonából álló négy őrségnek, hogy vigyázzanak rá, hogy húsvét után kiszolgáltathassa a népnek.</verse>
				<verse number="5">És Pétert csakugyan őrizték a börtönben. Az egyházban pedig szüntelen imádkoztak érte az Istenhez.</verse>
				<verse number="6">Mikor pedig Heródes a nép elé akarta őt vinni, ugyanazon éjjel Péter két katona között hált, megkötözve két lánccal, és az őrök az ajtó előtt őrizték a börtönt.</verse>
				<verse number="7">S íme az Úr angyala melléje állt és világosság ragyogott a hajlékban, és meglökve Péter oldalát, fölkeltette őt, mondván: Kelj föl gyorsan! És a láncok leestek a kezeiről.</verse>
				<verse number="8">Mire az angyal monda neki: Övezd fel magad és húzd fel saruidat! És úgy cselekedett. És monda neki: Vedd rád ruhádat és kövess engem!</verse>
				<verse number="9">És kimenve követte őt, és nem tudta, hogy ami az angyal által történt, valóság, hanem azt gondolta, hogy látomása van.</verse>
				<verse number="10">Elmenve pedig az első és második őrség előtt, a vaskapuhoz értek, mely a városba vezet; ez magától kinyílott előttük. És kilépve egy utcával tovább mentek, és az angyal hirtelen eltűnt mellőle.</verse>
				<verse number="11">És Péter magához térve monda: Most igazán tudom, hogy az Úr elküldötte angyalát és kimentett engem Heródes kezéből és a zsidó népnek minden várakozásából.</verse>
				<verse number="12">És a dolog fölött gondolkodva, Máriának, János anyjának házába ment, kinek mellékneve Márkus, hol sokan együtt voltak és imádkoztak.</verse>
				<verse number="13">Mikor a bejárat ajtaján zörgetett, egy Rode nevű szolgáló jött ki hallgatózni.</verse>
				<verse number="14">És amint Péter szavát megismerte, örömében nem nyitotta ki az ajtót, hanem beszaladva jelentette, hogy Péter áll az ajtó előtt.</verse>
				<verse number="15">Azok pedig mondák neki: Az eszed ment el. De ő erősítette, hogy úgy van. Mire azok mondák: Az ő angyala!</verse>
				<verse number="16">Péter pedig egyre zörgetett. És mikor kinyitották az ajtót, látták őt és elbámultak.</verse>
				<verse number="17">Ekkor, kezével intett nekik, hogy hallgassanak, és elmondotta, hogyan vezette ki őt az Úr a börtönből, és monda: Izenjétek meg ezt Jakabnak és a testvéreknek! És útrakelve elment máshová.</verse>
				<verse number="18">Mikor pedig megvirradt, nem csekély zavar volt a katonák között, hogy mi történt Péterrel.</verse>
				<verse number="19">Heródes pedig miután kereste és nem találta, felelősségre vonta az őröket és elvezettette őket; és lemenve Judeából Cezareába, ott tartózkodott.</verse>
				<verse number="20">Megharagudott ugyanis a tirusiakra és Szidóniákra. Azok azonban együttesen jöttek hozzá és miután a király kamarását, Blasztust, lekenyerezték, békeségért könyörögtek, mivelhogy tartományaik tőle kapták az élelmet.</verse>
				<verse number="21">A kitűzött napon tehát Heródes királyi ruhába öltözve trónjára ült és beszédet tartott nekik.</verse>
				<verse number="22">A nép pedig így kiáltott: Isten szavai és nem emberé!</verse>
				<verse number="23">De azonnal megverte őt az Úr angyala, azért, hogy nem hárította a tiszteletét Istenre; és megemésztve a férgektől, meghalt.</verse>
				<verse number="24">Az Úr igéje pedig növekedett és gyarapodott.</verse>
				<verse number="25">Barnabás és Saul pedig, miután megbízatásukat teljesítették, visszatértek Jeruzsálemből, magukkal vivén Jánost, kinek mellékneve Márkus.</verse>
			</chapter>
			<chapter number="13">
				<verse number="1">Az antiochiai egyházban pedig voltak próféták és tanítók, közöttük: Barnabás és Simon, kit feketének hívtak, a cirenei Lucius és Manahen, ki Heródessel, a negyedes fejedelemmel együtt nevelkedett, és Saul.</verse>
				<verse number="2">Mialatt pedig az Urnák szolgáltak és böjtöltek, monda nekik a Szentlélek: Különítsétek el nekem Sault és Barnabást arra a munkára, amelyre őket meghívtam.</verse>
				<verse number="3">Ekkor böjtöltek és imádkoztak, s rajok téve kezeiket, elbocsátották őket.</verse>
				<verse number="4">Ők pedig a Szentlélektől küldetve Szeleuciába mentek és onnan Ciprusba hajóztak.</verse>
				<verse number="5">És mikor Szalaminába értek, hirdették az Isten igéjét a zsidó zsinagógában. Segitségökre volt pedig János is.</verse>
				<verse number="6">És miután az egész szigetet bejárták Páfusig, találtak egy varázsló hamis-próféta zsidó férfiút, kinek Bar-Jezu volt a neve.</verse>
				<verse number="7">Ez Szergius Pál helytartónál, egy értelmes férfiúnál volt, ki elhivatta Barnabást és Pált, mivel az Isten igéjét kívánta hallani.</verse>
				<verse number="8">De a varázsló Elymás (mert így magyarázzák a nevét), ellenállott nekik, és a helytartót el akarta téríteni a hittől.</verse>
				<verse number="9">Saul vagyis Pál azonban, telve Szentlélekkel, reátekintve,</verse>
				<verse number="10">így szólt: Oh te minden csalárdsággal és minden álnoksággal teljes ördögfia, ellensége minden igazságnak, nem szűnöl meg felforgatni az Úrnak egyenes útjait?;</verse>
				<verse number="11">És most, íme az Úr keze rajtad, és vak leszesz és nem fogod látni a napot egy ideig. És rögtön ráborult a homály és sötétség, és körüljárva kereste, hogy ki nyújtja neki a kezét.</verse>
				<verse number="12">Mikor a helytartó látta, hogy mi történt, hitt és csodálkozott az Úr tanításán.</verse>
				<verse number="13">És midőn Pál és a vele levők Pafusból elvitorláztak, a pamfiliai Pergenbe értek. János azonban elválva tőlük, visszatért Jeruzsálembe.</verse>
				<verse number="14">Azok pedig átmenve Pergenen, és pisidiai Antiochiába jutottak, és bementek szombatnapon a zsinagógába és leültek.</verse>
				<verse number="15">A törvény és a próféták olvasása után pedig a zsinagóga elöljárói hozzájok küldöttek, mondván: Testvérek, ha van valami mondanivalótok a néphez, mondjátok el!</verse>
				<verse number="16">Fölállott tehát Pál és kezével csendre intve, így szólt: Izraelita férfiak és istenfélők, halljátok!</verse>
				<verse number="17">Izrael népének Istene kiválasztotta atyáinkat és felmagasztalta népünket, midőn Egyptom földén jövevények voltak, és hatalmas karjával kivezette őket onnan,</verse>
				<verse number="18">és negyven álló esztendeig tűrte az ő viselkedésüket a pusztában.</verse>
				<verse number="19">És elpusztítva hét nemzetséget Kánaán földén, sors útján elosztotta közöttük azoknak országát,</verse>
				<verse number="20">mintegy négyszáz ötven év után; és ezután bírákat adott nekik Sámuel prófétáig.</verse>
				<verse number="21">Erre pedig királyt kívántak, és Isten Sault adta nekik, Cis fiát, Benjámin nemzetségéből származott férfiút, negyven esztendeig.</verse>
				<verse number="22">S miután ezt eltávolította, feltámasztotta nekik Dávid királyt, kiről bizonyságot téve monda: Megtaláltam Dávidot Jessze fiát, az én szívem szerint való férfiút, ki majd minden akaratomat teljesíti.</verse>
				<verse number="23">Ennek ivadékából támasztotta az ígéret szerint, Izraelnek az üdvözítő Jézust,</verse>
				<verse number="24">kinek eljövetele előtt János a bűnbánat keresztségét hirdette Izrael minden népének.</verse>
				<verse number="25">Mikor pedig János pályafutását betöltötte, így szólt: Akinek engem gondoltok, nem én vagyok, hanem íme utánam jön, kinek nem vagyok méltó lábbelijét megoldani.</verse>
				<verse number="26">Testvérek, Ábrahám nemzetségének fiai, és akik közöttetek az Istent félik, nektek küldetett az üdvösségnek ezen igéje.</verse>
				<verse number="27">Mert Jeruzsálem lakói és elöljárói nem ismerték meg őt, hanem az által, hogy őt elítélték, teljesítették a próféták szavait, melyek minden szombaton felolvastatnak,</verse>
				<verse number="28">midőn, bár semmi okot a halálra nem találtak benne, azt követelték Pilátustól, hogy megölhessék.</verse>
				<verse number="29">És miután mindent betöltötték, ami róla Írva volt, levették őt a fáról és sírba tették.</verse>
				<verse number="30">Isten azonban feltámasztotta őt halottaiból harmadnapon, és sok napon át megjelent azoknak,</verse>
				<verse number="31">akik vele együtt feljöttek Galileából Jeruzsálembe, kik maiglan is tanúi a nép előtt.</verse>
				<verse number="32">Mi is azt az ígéretet hirdetjük nektek, mely atyáinknak tétetett,</verse>
				<verse number="33">mert az Isten teljesítette ezt a mi fiainkon, midőn Jézust feltámasztotta, miként a második zsoltárban Írva van: Fiam vagy te; ma nemzettelek téged.</verse>
				<verse number="34">Hogy pedig feltámasztotta őt halottaiból, anélkül hogy valaha visszatérne az enyészetbe, így fejezte ki: Nektek adom Dávid szentjét, a hűségest.</verse>
				<verse number="35">Ennélfogva máshelyütt is mondja: Nem engeded, hogy a te Szented enyészetet lásson.</verse>
				<verse number="36">Mert Dávid, miután a maga nemében Isten akaratának megfelelt, elszenderült és atyái mellé tétetett, és látta az enyészetet.</verse>
				<verse number="37">De akit Isten feltámasztott halottaiból, enyészetet nem látott.</verse>
				<verse number="38">Vegyétek tehát tudomásul, testvérek, hogy ez által hirdetünk nektek bűnbocsánatot, és hogy mindattól, amitől Mózes törvényében meg nem igazulhattatok,</verse>
				<verse number="39">ebben mindaz, aki hisz, megigazul.</verse>
				<verse number="40">Vigyázzatok tehát, hogy ne teljesüljön rajtatok, amit a próféták mondottak:</verse>
				<verse number="41">Vigyázzatok megvetők és csodálkozzatok és tűnjetek el, mert olyan dolgot viszek véghez a ti napjaitokban, amelyet nem hisztek, ha valaki elbeszéli nektek.</verse>
				<verse number="42">Amint pedig kimentek, kérték őket, hogy jövő szombaton beszéljenek nekik erről.</verse>
				<verse number="43">S miután a gyülekezet feloszlott, sok zsidó és jámbor jövevény követte Pált és Barnabást, kik beszélgetve velők, buzdították őket, hogy maradjanak állhatatosak az Isten kegyelmében.</verse>
				<verse number="44">A következő szombaton pedig majdnem az egész város egybegyűlt, hallgatni az Isten igéjét.</verse>
				<verse number="45">Mikor pedig a zsidók a tömeget látták, szitkozódva ellenmondtak annak, amit Pál mondott.</verse>
				<verse number="46">Erre Pál és Barnabás bátran kimondották: Nektek kellett az Isten igéjét első sorban hirdetni; de mivel ti azt visszautasítjátok és magatokat az örök életre méltatlanoknak tartjátok, íme a pogányokhoz fordulunk.</verse>
				<verse number="47">Mert így parancsolta nekünk az Úr: A pogányok világosságává tettelek téged, hogy üdvösségre szolgálj a földnek végső határáig.</verse>
				<verse number="48">Amint ezt a pogányok hallották, megörültek és magasztalták az Úr igéjét és hittek mindazok, akik az örök életre ki voltak választva.</verse>
				<verse number="49">És az Úr igéje elterjedt az egész tartományban.</verse>
				<verse number="50">A zsidók pedig felizgatták az ájtatos és tisztes asszonyokat és a város előkelőit, és üldözést támasztottak Pál és Barnabás ellen és kikergették őket határaikból.</verse>
				<verse number="51">Ezek pedig leverték rajok lábaikról a port, és elmentek Ikoniumba.</verse>
				<verse number="52">A tanítványok is beteltek örömmel és Szentlélekkel.</verse>
			</chapter>
			<chapter number="14">
				<verse number="1">Történt pedig Ikoniumban, hogy együtt bementek a zsidók zsinagógájába és prédikáltak, úgy hogy nagyszámú zsidó és görög hitt.</verse>
				<verse number="2">Azok a zsidók azonban, kik hitetlenek voltak, fellázították és haragra lobbantották a pogányok szívét a testvérek ellen.</verse>
				<verse number="3">Erre jó ideig ott maradtak, bátran működve az Úrban, ki igazolta malasztjának igéjét azzal, hogy megengedte, hogy kezeik által jelek és csodák történjenek.</verse>
				<verse number="4">A város népe azonban megoszlott. Némelyek ugyanis a zsidókkal, némelyek pedig az apostolokkal tartottak.</verse>
				<verse number="5">Mikor pedig a pogányok és-zsidók az ő elöljáróikkal támadást terveztek ellenök, hogy gyalázattal illessék és megkövezzék őket,</verse>
				<verse number="6">megtudták és elmenekültek Likaonia városaiba, Lisztrába és Derbebe és az egész környékre,</verse>
				<verse number="7">és ott hirdették az evangéliumot.</verse>
				<verse number="8">És Lisztrában egy beteglábú ember ült, ki születésétől fogva sánta volt és sohasem tudott menni.</verse>
				<verse number="9">Ez hallotta Pált beszélni. Ki rátekintett, s mivel látta, hogy van annyi hite hogy meggyógyulhat,</verse>
				<verse number="10">fönhangon monda: Állj fel lábaidra egyenesen! És felugrott és járt.</verse>
				<verse number="11">A nép pedig, mikor látta, hogy Pál mit csinált, likaoni nyelven fönszóval kiáltozták: Az istenek hasonlók lettek az emberekhez és leszálltak hozzánk.</verse>
				<verse number="12">És Barnabást Jupiternek, Pált pedig Merkúrnak nevezték, mivelhogy ő vitte a szót.</verse>
				<verse number="13">Sőt Jupiter papja is, ki a város előtt volt, ökröket és koszorúkat hozva az ajtó elé, áldozatot akart bemutatni a néppel.</verse>
				<verse number="14">Amint ezt az apostolok, Barnabás és Pál meghallották, megszaggatva ruháikat, kirohantak a nép közé és kiáltozták mondván:</verse>
				<verse number="15">Emberek! miért teszitek ezt? hiszen mi is hozzátok hasonló halandó emberek vagyunk, kik azt hirdetjük nektek, hogy ezen hiúságoktól térjetek az élő Istenhez, ki az eget és a földet, a tengert és mindazt teremtette, mi azokban van;</verse>
				<verse number="16">ki az elmúlt időkben az összes nemzeteket a saját útaikon hagyta járni.</verse>
				<verse number="17">Mindazáltal nem hagyta magát bizonyság nélkül, hanem jót tett (velünk) az égből, esőt és termékeny időket adva, s betöltvén szíveinket eledellel és vígsággal.</verse>
				<verse number="18">De ezen beszédük dacára is alig tudták a népet leállítani, hogy nekik ne áldozzanak.</verse>
				<verse number="19">Ámde Antiochiából és Ikoniumból néhány zsidó utánuk ment és. rábeszélve a néptömeget, Pált megkövezték és kihurcolták a városon kívül, azon hiszemben, hogy meg van halva.</verse>
				<verse number="20">Mikor azonban a tanítványok körülvették, fölkelt és bement a városba; s másnap elutazott Barnabással Derbebe.</verse>
				<verse number="21">Miután pedig e városban az evangéliumot hirdették és sokakat tanítottak, visszatértek Lisztrába, Ikoniumba és Antiochiába,</verse>
				<verse number="22">megerősítették a tanítványok lelkét és intették őket, hogy maradjanak állhatatosak a hitben, és hogy sok viszontagság útján kell bemennünk az Isten országába.</verse>
				<verse number="23">És miután minden egyes hitközségben papokat rendeltek nekik, és böjtöléssel imádkoztak, az Urnák ajánlották őket, akiben hittek.</verse>
				<verse number="24">És átmenve Pisidián, Pamfiliába érkeztek,</verse>
				<verse number="25">és miután Férgében az Úr igéjét hirdették, lementek Attáliába,</verse>
				<verse number="26">s onnét Antiochiába hajóztak, ahonnan kiindultak Isten kegyelmével a munkára, melyet befejeztek.</verse>
				<verse number="27">Mikor pedig megérkeztek és a hitközséget egybegyűjtötték, elbeszélték, mily nagy dolgokat cselekedett velők az Isten, és hogy a hit ajtaját a pogányoknak is megnyitotta.</verse>
				<verse number="28">Ezután jó ideig a tanítványokkal maradtak.</verse>
			</chapter>
			<chapter number="15">
				<verse number="1">És némelyek, akik Judeából jöttek, így tanították a testvéreket: Hacsak mózesi szokás szerint körül nem metélkedtek, nem üdvözülhettek.</verse>
				<verse number="2">Mivel pedig Pálnak és Barnabásnak nem csekély vitájok támadt velük, elhatározták, hogy Pál és Barnabás és még néhányan a másikak közül menjenek fel Jeruzsálembe az apostolokhoz és vénekhez ezen vitás kérdés miatt.</verse>
				<verse number="3">Ezek tehát elkísérve a hitközségtől, útra keltek és átmentek Fönícián és Szamarián, és elbeszélték a pogányok megtérését, és nagy örömet szereztek az összes testvéreknek.</verse>
				<verse number="4">Mikor pedig Jeruzsálembe értek, a hitközség fogadta őket és az apostolok és a vének, és elmondották, mily nagy dolgokat cselekedett velők az Isten.</verse>
				<verse number="5">Akadtak azonban némelyek a farizeusok felekezetéből, kik hívőkké lettek és azt mondották, hogy körül kell metélkedniök és megparancsolni nekik, hogy Mózes törvényét megtartsák.</verse>
				<verse number="6">Egybegyűltek tehát az apostolok és vének, hogy a dolgot megvizsgálják.</verse>
				<verse number="7">Mivel pedig nagy vitatkozás támadt, fölkelt Péter és így szólt hozzájok: Testvérek! Tudjátok, hogy engem az Isten régen kiválasztott közöttünk arra, hogy a pogányok az én szám által hallják az evangélium igéjét és higyjenek.</verse>
				<verse number="8">És Isten, aki ismeri a szíveket, bizonyságot tett (mellettük), amennyiben megadta nekik a Szentlelket, épenugy mint nekünk.</verse>
				<verse number="9">És semmi különbséget nem tett közöttünk és közöttük, miután szíveiket a hit által megtisztította.</verse>
				<verse number="10">Mit kísértitek tehát az Istent, hogy olyan igát tegyen a tanítványoknak nyakára, melyet sem atyáink, sem mi el nem viselhettünk?</verse>
				<verse number="11">Hanem a mi Urunk Jézus Krisztus kegyelme által hisszük hogy üdvözülünk, valamint ők is.</verse>
				<verse number="12">Erre az egész sokaság elhallgatott, és meghallgatták Barnabást és Pált, kik elbeszélték, hogy mily nagy jeleket és csodákat műveit az Isten általuk a pogányok között.</verse>
				<verse number="13">És miután elhallgattak, szót emelt Jakab, mondván: Testvérek, hallgassatok meg engem!</verse>
				<verse number="14">Simon elmondotta, mimódon látogatta meg Isten először a pogányokat, hogy közülük népet válasszon az ő nevének.</verse>
				<verse number="15">És ezzel megegyeznek a próféták szavai, amint Írva van:</verse>
				<verse number="16">Ezután visszatérek és újra felépítem Dávid rombadőlt sátorát, és helyreállítom romjait és fölemelem azt,</verse>
				<verse number="17">hogy a többi emberek keressék az Urat és az összes nemzetek, melyekben az én nevemet segítségül hívják, úgymond az Úr, ki ezt teszi.</verse>
				<verse number="18">Ismeretes az Úr előtt öröktől fogva az ő műve.</verse>
				<verse number="19">Ennélfogva én azt tartom, hogy nem kell bántani azokat, kik a pogányok közül térnek az Istenhez,</verse>
				<verse number="20">hanem meg kell nekik írni, hogy tartózkodjanak a bálványozás förtelmeitől, a paráznaságtól, a megfojtottaktól és a vértől.</verse>
				<verse number="21">Mert Mózesnek régi időktől megvannak minden városban, akik a zsinagógákban hirdetik, ahol minden szombaton felolvassák.</verse>
				<verse number="22">Ekkor elhatározták az apostolok és vének az egész gyülekezettel, hogy férfiakat választanak magok közül és elküldik őket Antiochiába Pállal és Barnabással, Júdást, kit melléknéven Barzabásnak hívtak, és Szilast, a legelső férfiakat a testvérek között.</verse>
				<verse number="23">ezt írván kezeik által: Az apostolok és legidősebb testvérek üdvözletüket küldik azoknak a pogányokból megtért testvéreknek, kik Antiochiában, Szíriában és Ciliciában vannak.</verse>
				<verse number="24">Mivel hallottuk, hogy némelyek közölünk kimentek és megzavartak benneteket beszédeikkel és felforgatták lelkeiteket, kiknek nem parancsoltuk;</verse>
				<verse number="25">közös akarattal egybegyűlve elhatároztuk, hogy férfiakat választunk és küldünk hozzátok, a mi kedves testvéreinkkel: Barnabással és Pállal,</verse>
				<verse number="26">azokkal az emberekkel, akik föláldozták életüket a mi Urunk Jézus Krisztus nevéért.</verse>
				<verse number="27">Elküldjük tehát Júdást és Szilast, kik ugyanazt élőszóval is el fogják nektek mondani.</verse>
				<verse number="28">El lett ugyanis határozva a Szentlélek által és általunk, hogy nem rakunk rátok több terhet, mint ami szükséges, úgymint:</verse>
				<verse number="29">hogy tartózkodjatok a bálványáldozatoktól, vértől, megfojtottál és paráznaságtól, melyektől ha megőrzitek magatokat, jót cselekesztek. Maradjatok egészségben!</verse>
				<verse number="30">Azok tehát elbocsáttatva, lementek Antiochiába, s miután a hitközséget összehívták, átadták a levelet.</verse>
				<verse number="31">Melyet midőn elolvastak, örültek a vigasztalásnak.</verse>
				<verse number="32">Júdás pedig és Szilas, kik magok is próféták voltak, sok beszéddel vigasztalták a testvéreket és megerősítették őket.</verse>
				<verse number="33">Miután pedig egy időt ott töltöttek, a testvérek békében elbocsátották őket azokhoz, akik őket küldöttek.</verse>
				<verse number="34">Szilas azonban jónak látta ott maradni; Júdás tehát egyedül ment vissza Jeruzsálembe.</verse>
				<verse number="35">Pál és Barnabás pedig Antiochiában maradtak, tanítva és hirdetve sok másokkal az Úr igéjét.</verse>
				<verse number="36">Néhány nap múlva azonban monda Pál Barnabásnak: Térjünk vissza és látogassuk meg a testvéreket mindazon városokban, melyekben az Úr igéjét hirdettük, hogyan vannak.</verse>
				<verse number="37">Barnabás pedig magával akarta vinni Jánost is, kit melléknéven Márkusnak hívtak.</verse>
				<verse number="38">Pál ellenben kérte őt, hogy azt, aki Pamfiliában elvált tőlük és nem ment velők a munkára, ne vigyék magokkal.</verse>
				<verse number="39">És így nézeteltérés támadt ugyannyira, hogy elváltak egymástól, és Barnabás magával vive Márkust, Ciprusba hajózott.</verse>
				<verse number="40">Pál pedig Szilast választva, elutazott, Isten kegyelmébe ajánlva a testvérektől.</verse>
				<verse number="41">Beutazta pedig Sziriát és Ciliciát, erősítve a hitközségeket és meghagyva nekik, hogy az apostolok és vének parancsait megtartsák.</verse>
			</chapter>
			<chapter number="16">
				<verse number="1">Eljutott pedig Derbebe és Lisztrába. És íme, volt ott egy Timoteus nevű tanítvány, egy hivő zsidó asszonynak a fia, pogány atyától.</verse>
				<verse number="2">Erről a testvérek, kik Lisztrában és Ikoniumban voltak, jó bizonyságot tettek.</verse>
				<verse number="3">Pál azt akarta, hogy ez kísérje őt; és fogván körülmetélte őt az ama helyeken levő zsidók miatt, mert mindnyájan tudták, hogy atyja pogány volt.</verse>
				<verse number="4">S midőn bejárták a városokat, átadták nekik megőrzés végett a határozatokat, melyeket a Jeruzsálembe egybegyűlt apostolok és vének hoztak.</verse>
				<verse number="5">És a hitközségek megerősödtek a hitben, és számban napról-napra gyarapodtak.</verse>
				<verse number="6">Mikor pedig Frigián és Galácia tartományán keresztül mentek, a Szentlélek megtiltotta nekik, hogy Ázsiában az Isten igéjét hirdessék.</verse>
				<verse number="7">Amint pedig Miziába értek, megkísérlették Bitiniába menni, de Jézus lelke nem engedte.</verse>
				<verse number="8">Miután pedig Miziát átutazták, lementek Troászba.</verse>
				<verse number="9">És Pálnak éjjel látomása volt. Egy macedóniai férfi állt előtte és könyörgött neki mondván: Jöjj át Macedóniába és segíts rajtunk!</verse>
				<verse number="10">Mihelyt pedig ez a látomása volt, azonnal igyekeztünk Macedóniába utazni, meg lévén győződve, hogy Isten hívott bennünket, nekik az evangéliumot hirdetni.</verse>
				<verse number="11">Elvitorlázva Troászból, egyenesen Szamotrákeba jutottunk és a következő napon Neápolisba.</verse>
				<verse number="12">Innen Filippibe, mely Macedónia ezen részének legelső gyarmat-városa. E városban néhány napot töltöttünk beszélgetve.</verse>
				<verse number="13">Szombatnapon pedig kimentünk a kapun kívül a folyó mellé, ahol úgy látszott, hogy imádkozni szoktak; és leülve szóltunk az asszonyokhoz, kik összegyülekeztek.</verse>
				<verse number="14">És egy bizonyos Lidia nevű istenfélő bíborkereskedő asszony Teatira városából, hallgatott bennünket, kinek szívét az Úr megnyitotta, hogy figyeljen arra, amit Pál mond.</verse>
				<verse number="15">Mikor pedig háznépével együtt megkeresztelkedett, könyörgött és monda: Ha gondoljátok, hogy hű leszek az Úrhoz, térjetek be házamba és maradiatok nálam. És unszolt bennünket.</verse>
				<verse number="16">Történt pedig, hogy mikor imádkozni mentünk egy szolgálóval találkoztunk, kiben jósló lélek lakott és jövendölésével gazdáinak nagy hasznot hajtott.</verse>
				<verse number="17">Ez követve Pált és minket, kiáltozta mondván: Ezek az emberek a magasságbeli Istennek szolgái, kik nekünk az üdvösség útját hirdetik.</verse>
				<verse number="18">És ezt sok napon át tette. Mire Pál haragosan megfordult és monda a léleknek: Parancsolom neked Jézus Krisztus nevében, hogy menj ki belőle! És kiment még azon órában.</verse>
				<verse number="19">Mikor azonban gazdái látták, hogy nyereségük reménysége füstbe ment, megragadták Pált és Szilást és a törvényszékre vitték az elöljárósághoz,</verse>
				<verse number="20">és a bírák elé állítva őt, mondák: Ezek az emberek fölforgatják városunkat, mivel zsidók;</verse>
				<verse number="21">és olyan életmódot hirdetnek, amelyet sem elfogadnunk, sem követnünk nem szabad, mivel mi rómaiak vagyunk.</verse>
				<verse number="22">És a nép összecsődült ellenük, az elöljáróság pedig letépetté ruháikat és megvesszőztette őket.</verse>
				<verse number="23">És miután véresre verték őket, börtönbe vetették, megparancsolva az őrnek, hogy jól vigyázzon rajok.</verse>
				<verse number="24">Ki miután ilyen parancsot kapott, a legbelső börtönbe vitte őket és lábaikat kalodába tette.</verse>
				<verse number="25">Éjfélkor pedig Pál és Szilas imádkozva dicsérték az Istent; és a rabok hallgatták őket.</verse>
				<verse number="26">Ekkor hirtelen nagy földrengés támadt, úgy hogy a börtönnek alapjai megrendültek. És egyszerre kinyílt minden ajtó és valamennyinek bilincsei leoldódtak.</verse>
				<verse number="27">Fölébredve erre a börtönőr, amint a börtön ajtait nyitva látta, kirántotta kardját és meg akarta magát ölni, mert azt hitte, hogy a rabok megszöktek.</verse>
				<verse number="28">Pál azonban fönhangon kiáltotta neki: Ne árts magadnak, mert mind itt vagyunk!</verse>
				<verse number="29">És világot kérve bement hozzájok és reszketve borult Pálnak és Szilasnak lábaihoz;</verse>
				<verse number="30">és kivezetve őket, így szólt: Urak, mit kell cselekednem, hogy üdvözüljek?</verse>
				<verse number="31">Azok pedig mondák neki: Higyj az Úr Jézusban és üdvözülni fogsz te és házad.</verse>
				<verse number="32">És hirdették neki az Úr igéjét mindazokkal együtt, kik házában voltak.</verse>
				<verse number="33">És az éj azon órájában magával vitte őket, megmosta sebeiket; és azonnal megkeresztelkedett ő és egész háza.</verse>
				<verse number="34">Miután pedig bevezette őket otthonába, megvendégelte őket és örvendezett egész háznépével, hivén az Istenben.</verse>
				<verse number="35">És mikor megvirradt, az elöljárók törvényszolgákat küldöttek, mondván: Bocsásd el azokat az embereket!</verse>
				<verse number="36">Ekkor a börtönőr e szavakat jelentette Pálnak: Az elöljárók azt izenték, hogy bocsássalak el benneteket; most tehát menjetek ki és távozzatok békében!</verse>
				<verse number="37">Pál azonban így szólt nekik: Miután bennünket római létünkre ítélet nélkül nyilvánosan megvesszőztettek és börtönbe vetettek, most titkon távolítanak el? Nem úgy van az, hanem jöjjenek</verse>
				<verse number="38">és magok dobjanak ki bennünket! A törvényszolgák jelentették e szavakat az elöljáróknak. Mire azok amint meghallották, hogy rómaiak, megijedtek;</verse>
				<verse number="39">és hozzájok menve, megkövették őket, és kivezetvén őket megkérték, hogy távozzanak a városból.</verse>
				<verse number="40">Miután pedig kijöttek a börtönből, betértek Lídiához, és meglátogatva a testvéreket, vigasztalták őket és elutaztak.</verse>
			</chapter>
			<chapter number="17">
				<verse number="1">Miután pedig bejárták Amfipolist és Apollóniát, Tesszalonikába érkeztek, ahol a zsidóknak zsinagógájuk volt.</verse>
				<verse number="2">Pál tehát szokása szerint bement hozzájok és három szombaton át beszélgetett velők az írásokról,</verse>
				<verse number="3">magyarázva és fejtegetve nekik, hogy a Krisztusnak szenvednie kellett és föltámadnia halottaiból, és hogy: Ez a Jézus Krisztus, akit én nektek hirdetek.</verse>
				<verse number="4">És némelyek közölök hittek és csatlakoztak Pálhoz és Szilashoz, számos jámbor pogány is, és nem kevés előkelő nő.</verse>
				<verse number="5">A zsidók azonban megirigyelve a dolgot, magok mellé vettek bizonyos gonosz férfiakat a csőcselékből, s csoportba verődve fellázították a várost, és megtámadva Jázon házát, ki akarták őket hozni a nép elé.</verse>
				<verse number="6">Mivel pedig azokat nem találták, Jázont és néhány testvért hurcoltak a város elöljárói elé, kiáltozva: Ezek azok, akik a várost fellázítják, ide is eljöttek,</verse>
				<verse number="7">és Jázon befogadta őket, pedig ezek mind a császár rendeletei ellen cselekesznek, mert azt mondják, hogy más a király, tudniillik jézus.</verse>
				<verse number="8">Ezzel fölizgatták a népet és a város elöljáróit, kik ezt hallották.</verse>
				<verse number="9">Miután azonban Jázon és a többiek kezeskedtek értük, elbocsátották őket.</verse>
				<verse number="10">A testvérek pedig mindjárt azon éjjel útnak indították Pált és Szilast Beröába. Kik midőn odaértek, bementek a zsidózsinagógába.</verse>
				<verse number="11">Ezek azonban nemesebbek voltak mint a Tesszaloniaiak; mert egész mohósággal fogadták az igét és naponkint kutatták az írásokat, hogy vajjon úgy van-e.</verse>
				<verse number="12">És sokan hittek közölök, tisztes pogány asszonyok is, és férfiak nem kevesen.</verse>
				<verse number="13">Amint azonban Tesszalonikában megtudták a zsidók, hogy Pál Beröában is hirdette az Isten igéjét, oda is elmentek és felizgatták, fellázították a tömeget.</verse>
				<verse number="14">Erre a testvérek Pált nyomban elbocsátották, hogy menjen egész a tengerig; Szilas és Timoteus pedig ott maradtak.</verse>
				<verse number="15">Akik pedig Pált kisérték, Athénig mentek vele; s miután Szilashoz és Timoteushoz izenetet kaptak tőle, hogy jöjjenek hozzá mihamarább, elutaztak.</verse>
				<verse number="16">Mialatt pedig Pál Athénben várta őket, felbuzdult benne a lélek a bálványozásba merült város láttára.</verse>
				<verse number="17">Vitatkozott tehát a zsinagógában a zsidókkal és istenfélőkkel, és a nyílt téren mindennap azokkal, akik jelen voltak.</verse>
				<verse number="18">Néhány epikureus és stoikus bölcselő vitába ereszkedett vele, míg némely ék azt mondák: Mit akar ez a szószátyár mondani? Mások pedig: Úgy látszik, hogy új istenségeket akar hirdetni - mivelhogy Jézust és a föltámadást hirdette nekik.</verse>
				<verse number="19">És körülfogva őt, bevezették az Areopágba, mondván: Hadd halljuk, mi az az új tanítás, melyet te hirdetsz?</verse>
				<verse number="20">Mert te holmi újdonságot hangoztatsz; akarjuk tehát tudni, hogy mi akar az lenni.</verse>
				<verse number="21">Az összes athéniek ugyanis, valamint az ott tartózkodó idegenek, semmit sem szeretnek jobban, mint újdonságot mondani, vagy hallani.</verse>
				<verse number="22">Pál tehát az areopág közepén állva, így szólt: Athéni Férfiak! Én minden tekintetben azt látom, hogy ti szinte túlságosan vallásosak vagytok.</verse>
				<verse number="23">Mert amint körüljártam és megnéztem bálványaitokat, találtam egy oltárt, melyre az volt írva: Az ismeretlen istennek. Amit tehát ti ismeretlenül tiszteltek, én azt hirdetem nektek.</verse>
				<verse number="24">Isten, ki a világot és mindazt, ami benne van, teremtette, mivel ő az égnek és földnek Ura, nem kézzel épített templomokban lakik,</verse>
				<verse number="25">sem emberi kezek szolgálatára nem szorul, minthogy ő ad mindennek életet, leheletet és mindent.</verse>
				<verse number="26">És egyetlen egyből alkotta az egész emberi nemet, hogy az egész földet benépesítse, elrendezvén és meghatározván az időket és lakhelyeiknek határait,</verse>
				<verse number="27">hogy keressék az Istent, ha talán megérzik és megtalálják, habár nincs messze egyikünktől sem.</verse>
				<verse number="28">Mert benne élünk, mozgunk és vagyunk, miként egyik másik költőtök is mondotta: Hiszen az ő ivadéka vagyunk.</verse>
				<verse number="29">Mivel tehát Isten ivadéka vagyunk, nem kell azt gondolnunk, hogy az istenség hasonló az aranyhoz vagy ezüsthöz, vagy kőhöz, művészi alkotáshoz, vagy emberi találmányhoz.</verse>
				<verse number="30">Miután pedig Isten e tudatlanság ideit elnézte, most azt hirdeti az embereknek, hogy mindannyian bűnbánatot tartsanak mindenütt,</verse>
				<verse number="31">azért, mert meghatározott egy napot, amelyen majd megítéli a világot igazságban azon férfiú által, akit erre kirendelt, és hitelesítette mindenki előtt az által, hogy feltámasztotta őt halottaiból.</verse>
				<verse number="32">Mikor pedig a holtak föltámadásáról hallottak, némelyek kinevették őt, míg némelyek azt mondották: Erről még egyszer meghallgatunk téged.</verse>
				<verse number="33">Ezzel Pál kiment közőlük.</verse>
				<verse number="34">Néhány férfi azonban csatlakozott hozzá és hitt; közöttük Dénes, az areopágnak egyik tagja, egy Damaris nevű asszony és mások velük.</verse>
			</chapter>
			<chapter number="18">
				<verse number="1">Ezután elindulva Athénből, Korintusba ért,</verse>
				<verse number="2">hol egy pontusi származású, Aquila nevű zsidóval és ennek feleségével, Priscillával találkozott, ki nemrégiben érkezett Itáliából (minthogy Klaudius megparancsolta, hogy Rómából az összes zsidók távozzanak) és betért hozzájok.</verse>
				<verse number="3">S mivel ugyanazon mestersége volt (tudniillik sátorcsináló), náluk maradt és dolgozott.</verse>
				<verse number="4">És beszélt a zsinagógában minden szombaton, közbe vetve az Úr Jézus nevét, és meggyőzte a zsidókat és görögöket.</verse>
				<verse number="5">Mikor pedig Szilás és Timoteus Macedóniából megérkeztek, Pál még buzgóbban hirdette az igét és bebizonyította a zsidóknak, hogy Jézus a Megváltó.</verse>
				<verse number="6">Mikor pedig azok ellene mondottak és szidalmazták őt, kirázta ruháit és azt mondotta nekik: Lelketek rajta! én tiszta vagyok, ezentúl a pogányokhoz megyek.</verse>
				<verse number="7">És onnan elköltözve, egy istenfélő férfiúnak, Titus Justusnak házába szállt, kinek háza határos volt a zsinagógával.</verse>
				<verse number="8">Kriszpus pedig, a zsinagóga elöljárója, hitt az Úrban egész házával együtt; és a korintusiak közül sokan, akik hallgatták, hittek és megkeresztelkedtek.</verse>
				<verse number="9">Monda pedig az Úr éjjel látomásban Pálnak: Ne félj, hanem beszélj és ne hallgass!</verse>
				<verse number="10">Azért vagyok én veled és senki sem mer bántani, mert sok népem van nekem ebben a városban.</verse>
				<verse number="11">Ott maradt tehát egy évig és hat hónapig és hirdette náluk az Isten igéjét.</verse>
				<verse number="12">Mikor azonban Gallio volt helytartó Achajában, a zsidók közös akarattal Pál ellen támadtak és ítélőszék elé vitték őt,</verse>
				<verse number="13">mondván: Ez törvényellenes istentiszteletre csábítja az embereket.</verse>
				<verse number="14">Mihelyt azonban Pál száját fölnyitotta, Gallio így szólt a zsidókhoz: Zsidó férfiak! ha csakugyan valami igazságtalanságról vagy bűntényről volna szó, méltán meghallgatnálak benneteket;</verse>
				<verse number="15">de ha szavakról és nevekről, vagy törvényeitekről vitatkoztok, magatok lássátok; én ezekben nem akarok bíró lenni.</verse>
				<verse number="16">És elutasította őket az. ítélőszék elől.</verse>
				<verse number="17">Erre megragadták Szoszteneszt, a zsinagóga elöljáróját, és megverték őt az ítélőszék előtt, de Gallio mitsem törődött velük.</verse>
				<verse number="18">Pál pedig, miután még jó ideig ott maradt, elbúcsúzva a testvérektől, Szíriába hajózott, és vele Priscilla és Aquila; ki Kenchreában lenyíratta a haját, mert fogadása volt.</verse>
				<verse number="19">És Efezusba érkezett és ott elhagyta őket. Ő maga pedig bement a zsinagógába és vitatkozott a zsidókkal.</verse>
				<verse number="20">Mikor pedig azok kérték, hogy maradjon nálok hosszabb ideig, nem egyezett bele,</verse>
				<verse number="21">hanem elbúcsúzott és azt mondotta: Ha Isten akarja, majd visszatérek hozzátok, s elutazott Efezusból.</verse>
				<verse number="22">És midőn leért Cezareába, fölment, üdvözölte a hitközséget és leutazott Antiokiába.</verse>
				<verse number="23">S miután ott rövid időt töltött, bejárta sorban Galácia környékét és Frigiát és megerősítette az összes tanítványokat.</verse>
				<verse number="24">Egy Apolló nevű, alexandriai származású, ékesszóló és az írásokban jártas zsidó pedig Efezusba érkezett.</verse>
				<verse number="25">Ez oktatást nyert az Úr útján és buzgó lélekkel beszélte és szorgalmasan tanította, ami Jézusra vonatkozik, habár csak János keresztségéről volt tudomása.</verse>
				<verse number="26">Ez kezdett bátran föllépni a zsinagógában. Mikor Priscilla és Aquila hallották, magokhoz vették őt és behatóbban megmagyarázták neki az Úr útját.</verse>
				<verse number="27">Mikor pedig Achajába akart menni, a felbuzdított testvérek írtak a tanítványoknak, hogy fogadják őt. És midőn odaért, sokat használt azoknak, kik hittek,</verse>
				<verse number="28">mert hatalmasan megcáfolta a zsidókat a nyilvánosság előtt, kimutatván az írásokból, hogy Jézus a Megváltó.</verse>
			</chapter>
			<chapter number="19">
				<verse number="1">Történt pedig mikor Apolló Korintusban volt, hogy Pál beutazva a felső tartományokat, Efezusba jött és ott talált néhány tanítványt,</verse>
				<verse number="2">kiknek monda: Elnyertétek-e a Szentlelket, mióta hivők lettetek? Azok pedig mondák neki: Sőt még azt sem hallottuk, hogy van-e Szentlélek.</verse>
				<verse number="3">Ő pedig monda: Mire vagytok tehát megkeresztelve? Felelék: János keresztségére.</verse>
				<verse number="4">Mire Pál monda: János a bűnbánat keresztségével keresztelte a népet, azt mondván, hogy higyjenek abban, aki majd ő utána jő, vagyis Jézusban.</verse>
				<verse number="5">Ennek hallatára megkeresztelkedtek az Úr Jézus nevében.</verse>
				<verse number="6">És midőn Pál rajok tette kezeit, leszállóit rajok a Szentlélek, és nyelveken beszéltek és jövendöltek.</verse>
				<verse number="7">Voltak pedig mindössze tizenketten.</verse>
				<verse number="8">Erre bement a zsinagógába és bátorsággal szónokolt három hónapon át az Isten országáról, oktatva és buzdítva.</verse>
				<verse number="9">Mivel pedig néhányan megátalkodtak és nem hittek, és a nép előtt az Úr útját rágalmazták, elvált tőlük és elválasztotta a tanítványokat is, és naponkint előadást tartott egy bizonyos Tirannusnak iskolájában.</verse>
				<verse number="10">Ez pedig két esztendőn át történt, úgy hogy mindazok, kik Ázsiában laknak, meghallották az Úr igéjét, zsidók és pogányok.</verse>
				<verse number="11">Nem közönséges csodákat is művelt Isten Pál keze által,</verse>
				<verse number="12">úgy hogy még a betegekre is elvitték az ő testéről a kendőket és kötényeket, és a betegségek megszűntek tőlük és a gonosz lelkek kimentek.</verse>
				<verse number="13">Erre némely körüljáró zsidó lélekűzők is megpróbálták az Úr Jézus nevét segítségül hívni olyanok fölött, akikben gonosz lelkek laktak, mondván: Parancsolok nektek Jézus által, akit Pál hirdet.</verse>
				<verse number="14">Ilyenek voltak egy Skévas nevű zsidó főpapnak hét fia, akik ezt tették.</verse>
				<verse number="15">A gonosz lélek azonban így felelt nekik: Jézust ismerem, Pálról is tudok, de kik vagytok ti?</verse>
				<verse number="16">És az ember, akiben a gonosz lélek volt, rajok rohant, kettőjüket leteperte és erőt vett rajtok, úgy hogy mezítelen és megsebezve menekültek abból a házból.</verse>
				<verse number="17">Ezt aztán megtudták az összes zsidók és pogányok, kik Efezusban laktak, és félelem fogta el mindnyájukat, és magasztalták az Úr Jézus nevét.</verse>
				<verse number="18">És a hivők sokan jöttek és megvallottak és elbeszélték tetteiket.</verse>
				<verse number="19">Sokan pedig, akik babonaságot követtek, összehordták könyveiket és mindeneknek szemeláttára elégették. S mikor azoknak értékét felbecsülték, úgy találták, hogy az ötvenezer dénárra rúgott.</verse>
				<verse number="20">Ily hatalmasan növekedett és erősödött az Isten igéje.</verse>
				<verse number="21">Ennek megtörténtével Pál elhatározta lélekben, hogy átvonulva Macedónián és Acháján, Jeruzsálembe megy, és így szólt: Ha egyszer ott leszek, Rómát is kell látnom.</verse>
				<verse number="22">Erre két munkatársát, Timoteust és Erasztust, elküldötte Macedóniába, maga pedig egyelőre Ázsiában maradt.</verse>
				<verse number="23">Akkoriban nem csekély háborodás támadt az Úr útja miatt.</verse>
				<verse number="24">Egy Demetrius nevű ötvös ugyanis, ki ezüstből Diána-templomocskákat készített, és a művészeknek nem csekély keresetet biztosított.</verse>
				<verse number="25">Összehívta tehát ezeket és az effajta mesterembereket és így szólt hozzájok: Emberek! Tudjátok, hogy nekünk ebből a mesterségből van keresetünk.</verse>
				<verse number="26">És látjátok és halljátok, hogy ez a Pál nemcsak Efezusban, hanem majd egész Ázsiában sok népet lebeszél és eltérít, azt mondván, hogy nem istenek azok, amelyek kézzel készülnek.</verse>
				<verse number="27">De nemcsak ez a keresetág van kitéve annak, hogy értékét veszti, hanem a nagy Diána templomát is semmibe fogják venni, sőt lerontják kicsinyenkint tekintélyét, melyet egész Ázsia és a földkerekség tisztel.</verse>
				<verse number="28">Ennek hallatára megharagudtak és főnhangon kiabálták: Nagy az efezusiak Dianája!</verse>
				<verse number="29">És az egész város fölháborodott és közös akarattal megrohanták a színkört és elhurcolták a macedóniai Gájust és Aristárkot, Pál társait.</verse>
				<verse number="30">Pál ekkor a nép közé akart menni, de a tanítványok nem engedték.</verse>
				<verse number="31">Néhány ázsiai előkelő jóbarátja is elküldött hozzá és kérték, hogy meg ne jelenjék a színkörben.</verse>
				<verse number="32">Ott ugyanis egyik ezt, másik azt kiabálta, mert a gyülekezet meg volt zavarodva, és sokan azt sem tudták mivégre gyűltek össze.</verse>
				<verse number="33">Ekkor a tömegből előkerítették Sándort, kit a zsidók előre toltak. Sándor pedig kezével csendre intve, föl akarta a népet világosítani.</verse>
				<verse number="34">De mikor fölismerték, hogy zsidó, egyhangon kiabálták mindannyian majdnem két órán keresztül: Nagy az efezusiak Dianája!</verse>
				<verse number="35">És mikor a jegyző a tömeget lecsendesítette, így szólt: Efezusi Férfiak! Ki az az ember, aki ne tudná, hogy Efezus városa a nagy Dianának, Jupiter magzatának, tisztelője?</verse>
				<verse number="36">Mivel tehát éhez kétség nem fér, legyetek nyugodtan és ne, tegyetek semmit meggondolatlanul.</verse>
				<verse number="37">Idehoztátok ugyanis ezeket az embereket, akik a ti istennőtöket sem meg nem gyalázták, sem nem káromolták.</verse>
				<verse number="38">Ha tehát Demetriusnak és művésztársainak van valaki ellen panasza, vannak törvényszékek és helytartók, vádolják be egymást.</verse>
				<verse number="39">Ha pedig más keresnivalótok van, törvényes gyülekezetben el lehet intézni.</verse>
				<verse number="40">Mert ki vagyunk téve annak a veszélynek, hogy a mai zendülés miatt felelősségre vonnak bennünket, holott nincs senki, akire rábizonyíthatnók, hogy a zenebonának okozója volt. És ezzel feloszlatta a gyülekezetet.</verse>
				<verse number="41">Összevont szöveg</verse>
			</chapter>
			<chapter number="20">
				<verse number="1">Miután pedig a zavargás megszűnt, Pál magához hívta a tanítványokat, és intelmeket adva nekik, elbúcsúzott tőlük és elindult, hogy Macedóniába menjen.</verse>
				<verse number="2">Mikor pedig azokat a részeket bejárta és őket sok beszédben buzdította, Görögországba érkezett.</verse>
				<verse number="3">Miután ott három hónapot töltött, amint épen Szíriába akart hajózni, a zsidók cselt vetettek neki, miértis azt határozta, hogy Macedónján át tér vissza.</verse>
				<verse number="4">Elkísérték pedig őt Szopater, a beröai Pirrus fia, a tesszaloniaiak közül pedig Arisztark Szekundus és a derbei Gájus és Timoteus; Ázsiából pedig Tichikus és Trofimus.</verse>
				<verse number="5">Ezek előre mentek és megvártak bennünket Troászban.</verse>
				<verse number="6">Mi pedig a kovásztalan kenyerek napja után elindultunk hajón Filippiből és öt nap alatt értünk hozzájok Troászba, hol hét napig tartózkodtunk.</verse>
				<verse number="7">Mikor pedig a hét első napján összegyűltünk a kenyértörésre, Pál beszélgetésbe ereszkedett velők, s miután másnap el akart utazni, egész éjfélig folytatta a beszélgetést.</verse>
				<verse number="8">Az étteremben pedig, ahol összegyülekeztünk, számos lámpa volt.</verse>
				<verse number="9">Egy Eutichius nevű ifjú pedig, ki az ablakban ült, Pál hosszas beszéde alatt mély álomba merült és az álomtól elnyomva, leesett a harmadik emeletről és halva szedték össze.</verse>
				<verse number="10">Pál erre lement hozzá, föléje hajolt és átölelve őt, így szólt: Ne aggódjatok, még benne van a lelke.</verse>
				<verse number="11">Erre fölment, megtörte a kenyeret és evett, azután még virradatig kibeszélte magát, s elutazott.</verse>
				<verse number="12">Az ifjút pedig élve vezették elő, amin nem kevéssé megvigasztalódtak.</verse>
				<verse number="13">Mi pedig hajóra szállva, Asszosba eveztünk, hogy ott Pált felvegyük, mert úgy rendelte el, míg ő szárazföldön akart oda utazni.</verse>
				<verse number="14">Mikor pedig Asszosban találkoztunk vele, felvettük őt és Mitilenebe mentünk.</verse>
				<verse number="15">Innen elhajózva, másnap Chios elé értünk, harmadnap Szamosnál kötöttünk ki, a rákövetkező nap pedig Miletusba érkeztünk.</verse>
				<verse number="16">Pálnak ugyanis az volt a szándéka, hogy Efezust kikerüli, hogy ne kelljen Ázsiában késnie, mert sietett, hogy a pünkösdi ünnepeket, ha csak lehetséges, Jeruzsálemben tölthesse.</verse>
				<verse number="17">Miletusból tehát követet küldve Efezusba, magához hivatta a hitközség véneit.</verse>
				<verse number="18">Midőn ezek eljöttek hozzá és együtt voltak, így szólt nekik: Ti tudjátok az első naptól kezdve, amióta Ázsiába jöttem, hogy hogyan viselkedtem az egész időn át,</verse>
				<verse number="19">szolgálva az Úrnak teljes alázatosságban, könnyek és viszontagságok között, melyeket nekem a zsidók agyarkodásai okoztak;</verse>
				<verse number="20">hogy semmit el nem mulasztottam, ami üdvös lehetett, anélkül hogy ne hirdettem és ne tanítottalak volna rá benneteket nyilvánosan és házról-házra,</verse>
				<verse number="21">bizonyítva zsidók és pogányok előtt szükséges voltát az istenhez térésnek és a hitnek a mi Urunk Jézus Krisztusban.</verse>
				<verse number="22">És most íme, elfogult lélekkel Jeruzsálembe megyek, nem tudva, hogy ott mi történik velem,</verse>
				<verse number="23">csak azt, hogy a Szentlélek városról városra értésemre adja és azt mondja, hogy Jeruzsálemben bilincsek és szenvedések várnak rám.</verse>
				<verse number="24">De mindezektől mitsem félek, sem életemet magamnál többre nem becsülöm, csak betölthessem pályafutásomat és az ige szolgálatát, melyet az Úr Jézustól nyertem, hogy bizonyságot tegyek az Isten kegyelmének evangéliumáról.</verse>
				<verse number="25">És most íme tudom, hogy ti többé mind nem látjátok az én orcámat, akik között az Isten országát hirdetve jártam.</verse>
				<verse number="26">Miértis bizonyítom előttetek a mai napon, hogy tiszta: vagyok valamennyinek vérétől.</verse>
				<verse number="27">Mert nem vonakodtam tudomástokra hozni Istennek minden tervét.</verse>
				<verse number="28">Vigyázzatok magatokra és az egész nyájra, melyben a Szentlélek püspökökké rendelt benneteket, hogy az Isten egyházát kormányozzátok, melyet vére árán szerzett.</verse>
				<verse number="29">Én tudom, hogy elmenetelem után ragadozó farkasok törnek be közétek, nem kímélve a nyájat.</verse>
				<verse number="30">És magatok közül is támadnak férfiak, kik fonákságokat beszélnek, hogy a tanítványokat magok után vonják.</verse>
				<verse number="31">Azért vigyázzatok és jusson eszetekbe, hogy három éven át éjjel és nappal meg nem szűntem könnyhullatások közt inteni mindegyikteket.</verse>
				<verse number="32">És most Istennek ajánllak benneteket és az ő malasztja igéjének, ki hatalmas arra, hogy felépítsen és örökséget adjon nektek az összes megszenteltek között.</verse>
				<verse number="33">Senkinek ezüstjét és aranyát vagy ruháját nem kívántam, amint</verse>
				<verse number="34">magatok tudjátok; mert amire szükségem volt nekem és a velem levőknek, arról gondoskodtak ezek az én kezeim.</verse>
				<verse number="35">Mindenben megmutattam nektek, hogy így munkálkodva segíteni kell az erőtleneket és megemlékezni az Úr Jézus igéjéről, mert ő maga mondotta: Boldogabb dolog adni, mint kapni.</verse>
				<verse number="36">És miután ezt mondotta, térdre borulva imádkozott mindnyájokkal.</verse>
				<verse number="37">Erre valamennyien nagy sírásra fakadtak és nyakába borulva Pálnak, csókolgatták őt,</verse>
				<verse number="38">leginkább sajnálkozva azon a szaván, amelyet mondott, hogy többé nem látják orcáját. És elkísérték őt a hajóhoz.</verse>
			</chapter>
			<chapter number="21">
				<verse number="1">Miután pedig megtörtént, hogy elválva tőlük, elvitorláztunk, egyenes irányban Kosba értünk, másnap Rhodusba és onnan Patarába.</verse>
				<verse number="2">S mivel olyan hajót találtunk, amely átevezett Feniciába, fölszálltunk és elvitorláztunk.</verse>
				<verse number="3">Mikor pedig Ciprusnak látóhatárába jutottunk, azt balra hagyva, Szíriába eveztünk és Tirusba értünk, mert a hajó ott akarta kirakni a terhet.</verse>
				<verse number="4">Mivel azonban tanítványokkal találkoztunk, ott maradtunk hét nap. Ezek a Lélek által azt mondották Pálnak, hogy ne menjen fel Jeruzsálembe.</verse>
				<verse number="5">Ama napok elteltével elindultunk és tovább mentünk, miközben mindannyian kikísértek bennünket feleségeikkel és gyermekeikkel egész a városon kívül, és letérdelve a parton, imádkoztak.</verse>
				<verse number="6">És miután egymástól elbúcsúztunk, fölszálltunk a hajóra, ők pedig hazatértek.</verse>
				<verse number="7">Mi pedig befejezve a hajózást, lementünk Tirusból Ptolemaisba és miután a testvéreket üdvözöltük, egy nap náluk maradtunk.</verse>
				<verse number="8">Másnap pedig elindulva, Cezareába érkeztünk, hol Fülöp evangélista házába mentünk, ki egy volt a hét közül, és nála maradtunk.</verse>
				<verse number="9">Ennek pedig négy szűz leánya volt, kik jövendöltek.</verse>
				<verse number="10">És miután néhány napig ott tartózkodtunk, odajött egy Agabus nevű próféta Judeából.</verse>
				<verse number="11">Ez midőn hozzánk jött, fogta Pálnak az övét és megkötözve kezeit és lábait, így szólt: Ezt mondja a Szentlélek: Azt a férfiút, akié ez az öv, így fogják megkötözni Jeruzsálemben a zsidók, és átadni a pogányok kezeibe.</verse>
				<verse number="12">Midőn ezt hallottuk, kértük őt mi és az odavalók, hogy ne menjen föl Jeruzsálembe.</verse>
				<verse number="13">Mire Pál felelé és monda: Minek sírtok és szomorítjátok szívemet? Hiszen én nemcsak megkötöztetni, hanem meghalni is kész vagyok Jeruzsálemben az Úr Jézus nevéért.</verse>
				<verse number="14">S miután le nem beszélhettük, megnyugodtunk, mondván: Legyen meg az Úr akarata!</verse>
				<verse number="15">Ama napok után pedig felkészültünk és felmentünk Jeruzsálembe.</verse>
				<verse number="16">Velünk jöttek pedig a tanítványok közül is Cezareából, magokkal hozva egy bizonyos ciprusi származású Mnazot, egy régi tanítványt, akinél meg akartunk szállni.</verse>
				<verse number="17">És midőn Jeruzsálembe értünk, a testvérek szívesen fogadtak bennünket.</verse>
				<verse number="18">Másnap pedig Pál eljött velünk Jakabhoz, hol az idősebbek mind összegyülekeztek.</verse>
				<verse number="19">Miután ezeket üdvözölte, részletesen elmondotta, hogy mit műveit Isten a pogányok között az ő szolgálata által.</verse>
				<verse number="20">Azok pedig, miután végig hallgatták, magasztalták Istent és mondák neki: Látod testvér, hány ezren vannak a zsidók között, akik hívőkké lettek, holott mindannyian buzgólkodnak a törvényért.</verse>
				<verse number="21">Terólad azonban azt hallották, hogy a Mózestől való eltérésre tanítod azokat a zsidókat, kik a pogányok között élnek, azt mondván, hogy nem tartoznak gyermekeiket körülmetélni, sem a szokás szerint élni.</verse>
				<verse number="22">Hogy áll tehát a dolog? A nép minden esetre összesereglik, mert meghallják, hogy megérkeztél.</verse>
				<verse number="23">Azt tedd tehát, amit mi neked mondunk: Van itt négy ember, akiknek fogadásuk van.</verse>
				<verse number="24">Vedd ezeket magad mellé, szenteltesd meg magadat velük és fizess meg értük, hogy lenyiressék hajukat, mire mindnyájan be fogják látni, hogy amit rólad hallottak, hamis, sőt hogy magad is megtartod a törvényt.</verse>
				<verse number="25">Ami - pedig a pogányságból megtérteket illeti, megírtuk nekik, amit határoztunk, hogy tartózkodjanak a bálványáldozatoktól, a vértől, a megfojtottál és a paráznaságtól.</verse>
				<verse number="26">Akkor Pál maga mellé vevén amaz embereket, s miután másnap megtisztult velők, bement a templomba és értésükre adta, hogy a tisztulás napjai akkor telnek le, mikor az áldozat mindegyikeikért be lesz mutatva.</verse>
				<verse number="27">Mikor pedig a hét nap letelt, amint az Ázsiából jött zsidók meglátták őt a templomban, fölizgatták az egész népet és rávetették kezeiket azt kiáltozva:</verse>
				<verse number="28">Izraeliták, segítsetek! ez az az ember, aki a nép, a törvény és ezen hely ellen mindenkit és mindenütt tanít, sőt hozzá még a pogányokat is bevezette a templomba és megfertőztette ezt a szent helyet.</verse>
				<verse number="29">Vele látták ugyanis az efezusi Trofimust a városban és azt hitték, hogy Pál bevitte őt magával a templomba.</verse>
				<verse number="30">így aztán az egész város felzendült és népcsődület támadt. És megragadva Pált, kihurcolták a templomból és rögtön bezárták az ajtókat.</verse>
				<verse number="31">Mivel pedig meg akarták ölni, hírül vitték a katonai parancsnoknak, hogy egész Jeruzsálem föllázad.</verse>
				<verse number="32">Ez azonnal katonákat és tiszteket vett maga mellé és lesietett hozzájok. Kik midőn a parancsnokot és a katonákat meglátták, megszűntek Pált verni.</verse>
				<verse number="33">Erre a parancsnok odament, megkötöztette két lánccal és megkérdezte hogy kicsoda és mit vétett.</verse>
				<verse number="34">A tömeg azonban összevissza kiabált. S mivel a lármában nem érthette meg a valót, elvezettette őt a táborba.</verse>
				<verse number="35">És mikor a lépcsőhöz ért, történt, hogy a nép erőszakoskodása miatt a katonák vitték.</verse>
				<verse number="36">Mert a népsokaság tolongott és kiabálta: El vele!</verse>
				<verse number="37">És amint Pált be akarták vinni a várba, mondja a parancsnoknak: Szabad neked valamit mondanom: Ki felelé: Tudsz görögül?</verse>
				<verse number="38">Nemde te vagy az az egyptomi, aki nemrégiben lázadást szítottál és négyezer zsiványt kivittél a pusztába?</verse>
				<verse number="39">Pál azonban monda neki: Én tarzusi származású zsidó vagyok, Cilicia egyik nem kevéssé nevezetes városának polgára. De kérlek, engedd meg nekem, hogy szólhassak a néphez.</verse>
				<verse number="40">És mikor megengedte, Pál megállva a lépcsőkön, intett kezével a népnek, és miután nagy csendesség lett, így szólitá meg őket héber nyelven:</verse>
			</chapter>
			<chapter number="22">
				<verse number="1">Férfiak, Testvérek és Atyák! Hallgassátok meg, miként igazolom magamat előttetek!</verse>
				<verse number="2">Amint pedig hallották, hogy héber nyelven szól hozzájok, még jobban elcsendesedtek.</verse>
				<verse number="3">És monda: Én zsidó vagyok, ki a ciliciai Tarzusban születettem, ebben a városban pedig nevelkedtem, Gamáliel lábainál az atyai törvény szigora szerint oktatva, a törvénynek buzgó követője voltam, aminők ti is vagytok ma mindnyájan.</verse>
				<verse number="4">És én ezen az utón jártam mindhalálig, megkötözve és börtönbe vetve férfiakat és nőket,</verse>
				<verse number="5">miként ezt a főpap is bizonyítja és az összes vének, akiktől levelet kaptam és elmentem a testvérekhez Damaszkusba, hogy onnan a foglyokat Jeruzsálembe hozzam büntetés végett.</verse>
				<verse number="6">Történt azonban, hogy amint mentem és Damaszkushoz közeledtem, dél tájban hirtelen nagy világosság vett körül az égből</verse>
				<verse number="7">és leesve a földre, szózatot hallottam, mely azt mondotta nekem: Saul, Saul, miért üldözesz engem?</verse>
				<verse number="8">Mire én felelém: Ki vagy Uram? És monda nekem: Én vagyok a názáreti Jézus, akit te üldözesz.</verse>
				<verse number="9">És akik velem voltak, a fényt ugyan látták, de annak szavát, aki velem beszélt, nem hallották.</verse>
				<verse number="10">És mondám: Mit cselekedjem, Uram? Az Úr pedig monda nekem: Kelj föl, menj Damaszkusba, és ott majd megmondják mindazt, amit cselekedned kell.</verse>
				<verse number="11">S mivel a világosság fényétől nem láttam, kísérőim által kézenfogva vezetve értem Damaszkusba.</verse>
				<verse number="12">Egy bizonyos Ananiás pedig, egy törvénytisztelő férfiú, kiről bizonyságot tesznek az összes ottlakó zsidók,</verse>
				<verse number="13">hozzám jött és elejbém állva így szólt hozzám: Saul testvér nézz rám! És én azonnal reá néztem.</verse>
				<verse number="14">Ő pedig monda: A mi atyáink Istene előre kiválasztott téged, hogy megismerjed az ő akaratját és meglásd az Igazat és halljad szájából az ő szavát,</verse>
				<verse number="15">mert tanúja leszesz minden ember előtt arra nézve, amit láttál és hallottál.</verse>
				<verse number="16">És most mit késel? Kelj fel, keresztelkedjél meg és mosd le bűneidet, segítségül híva az ő nevét.</verse>
				<verse number="17">Történt pedig, hogy mikor Jeruzsálembe visszatértem és a templomban imádkoztam, hogy lélekben elragadtattam,</verse>
				<verse number="18">és láttam őt, amint azt mondotta nekem: Siess és távozzál gyorsan Jeruzsálemből, mert nem fogadják el a te bizonyságodat felőlem.</verse>
				<verse number="19">És én mondám: Uram, ők tudják, hogy börtönbe vetettem és megvesszőztem a zsinagógákban azokat, kik tebenned hittek;</verse>
				<verse number="20">és mikor Istvánnak, a te tanúdnak vérét ontották, én jelen voltam és beleőriztem az ő gyilkosainak ruháit,</verse>
				<verse number="21">És mondá nekem: Menj, mert én téged a pogányok közé küldlek messzire!</verse>
				<verse number="22">Ezen szóig meghallgatták őt, de erre fölemelték szavokat és kiáltozták: Pusztuljon a földről az ilyen, mert nem méltó arra, hogy éljen!</verse>
				<verse number="23">Mivel pedig azok kiabáltak és ledobálva ruháikat, port szórtak a levegőbe,</verse>
				<verse number="24">a parancsnok meghagyta, hogy vezessék be őt a várba, ostorozzák és kínozzák meg, hogy megtudja mi okból kiabálnak annyira ellene.</verse>
				<verse number="25">És mikor megkötözték őt szíjakkal, monda Pál a mellette álló századosnak: Szabad nektek egy római polgárt elitélés nélkül megostoroztatni?</verse>
				<verse number="26">Amint a százados ezt hallotta, bement a parancsnokhoz és jelentette neki, mondván: Mit fogsz tenni? Ez az ember római polgár.</verse>
				<verse number="27">Erre odament hozzá a parancsnok és monda neki: Mondd meg nekem római vagy-e? ő pedig feleié: Igen.</verse>
				<verse number="28">És viszonzá a parancsnok: Én nagy összegért szereztem meg ezt a polgárjogot. Mire Pál felelé: Én pedig már születésemnél fogva az vagyok.</verse>
				<verse number="29">Ekkor akik őt kínozni akarták, rögtön eltávoztak. A parancsnok is megijedt, mikor megtudta, hogy római polgár, mivelhogy megkötöztette őt.</verse>
				<verse number="30">Másnap tehát hogy részletesen megtudhassa miért vádolják őt a zsidók, feloldozta őt és összehivatta a papokat és az egész főtanácsot, és elővezettetve Pált, közéjök állította.</verse>
			</chapter>
			<chapter number="23">
				<verse number="1">Pál pedig végigtekintve a gyülekezeten, monda: Én teljes jó lelkiismerettel jártam az Isten előtt e mai napig.</verse>
				<verse number="2">Ananiás főpap erre megparancsolta a mellette állóknak, hogy üssenek a szájára.</verse>
				<verse number="3">Mire Pál így szólt hozzá: Megver az Isten, te fehérített fal! Te azért ülsz itt, hogy fölöttem a törvény szerint ítélkezzél, és te a törvény ellenére üttetsz engem?</verse>
				<verse number="4">Az ott állók pedig mondák: Te az Isten főpapját átkozod?</verse>
				<verse number="5">Mire Pál feleié: Nem tudtam, testvérek, hogy ő a főpap. Mert írva van: A te néped elöljáróját ne átkozd!</verse>
				<verse number="6">Miután pedig Pál tudta, hogy egyik részük szadduceus, a másik farizeus, fölkiáltott a főtanácsban: Testvérek! én farizeus vagyok, farizeusok fia, s a holtak reménysége és föltámadása miatt Ítéltetem.</verse>
				<verse number="7">És amint ezt mondotta, egyenetlenség támadt a farizeusok és szadduceusok között, és a gyülekezet föloszlott.</verse>
				<verse number="8">A szadduceusok ugyanis azt mondják, hogy nincsen föltámadás, sem angyal, sem lélek; a farizeusok pedig mindakettőt állítják.</verse>
				<verse number="9">Erre nagy lárma támadt. És a farizeusok közül néhányan fölállottak és vitatkoztak, mondván: Semmi rosszat nem találtunk ebben az emberben; hátha valami Lélek vagy angyal szólt hozzá!</verse>
				<verse number="10">Mivel pedig nagy perlekedés támadt, a parancsnok attól félve, hogy Pált szétszaggatják, megparancsolta, hogy jöjjenek le katonák, ragadják ki őt közülök és kísérjék a várba.</verse>
				<verse number="11">A következő éjjel pedig megjelent neki az Úr és monda: Légy állhatatos! Mert amint bizonyságot tettél rólam Jeruzsálemben, úgy kell bizonyságot tenned Rómában is.</verse>
				<verse number="12">Mikor pedig megvirradt, összegyűltek néhányan a zsidók közül és megfogadták, hogy addig sem nem esznek, sem nem isznak, míg Pált meg nem ölik.</verse>
				<verse number="13">Voltak pedig több mint negyvenen férfiak, akik ezt az összeesküvést tették.</verse>
				<verse number="14">Ezek elmentek a főpapokhoz és vénekhez és mondák: Esküvel fogadtuk, hogy addig semmit magunkhoz nem veszünk, míg Pált meg nem öljük.</verse>
				<verse number="15">Most tehát a főtanáccsal együtt tudassátok a parancsnokkal, hogy vezettesse őt elétek, mintha valamit bizonyosabban meg akarnátok tőle tudni. Mi pedig mielőtt ide érne, készek vagyunk őt megölni.</verse>
				<verse number="16">Mikor azonban Pál nővérének a fia a tervet meghallotta, elment be a várba és közölte Pállal.</verse>
				<verse number="17">Erre Pál magához szólította a századosok egyikét és monda: Vezesd el ezt az ifjút a parancsnokhoz, mert valami mondanivalója van neki!</verse>
				<verse number="18">Az pedig fogta őt és elvezette a parancsnokhoz és monda: A fogoly Pál megkért engem, hogy ezt az ifjút vezessem hozzád, mivel valami beszélnivalója van veled.</verse>
				<verse number="19">A parancsnok erre megfogta a kezét, elment vele félre és kérdezé őt: Mi az, amit nekem jelenteni akarsz?</verse>
				<verse number="20">Az pedig monda: A zsidók összebeszéltek, hogy megkérnek, vezettesd holnap Pált a főtanács elé, mintha valamit bizonyosabban meg akarnának tőle tudakolni.</verse>
				<verse number="21">Azonban ne higyj nekik, mert több mint negyvenen közölök leselkednek rá, akik összeesküdtek, hogy addig se nem esznek, se nem isznak, míg őt meg nem ölik; és most készen állnak és várják a te válaszodat.</verse>
				<verse number="22">Erre a parancsnok elbocsátotta az ifjút, meghagyván neki, hogy senkinek arról ne szóljon, hogy ezt ővele tudatta.</verse>
				<verse number="23">És behivatott két századost és „ monda nekik: Szereljetek fel kétszáz katonát, hetven lovast és hetven lándzsást, hogy Cezareába menjenek éjjeli három óra után;</verse>
				<verse number="24">és tartsatok készen barmokat, hogy felültetve Pált, sértetlenül vihessék Félix helytartóhoz.</verse>
				<verse number="25">Mert attól tartott, hogy a zsidók hatalmukba ejtik és megölik őt, ő maga pedig gyanúba esik, mintha pénzt akart volna szerezni.</verse>
				<verse number="26">És levelet irt a következő tartalommal: Klaudius Lyzias a jeles helytartónak, Felixnek, üdvöt kivan.</verse>
				<verse number="27">Ezt a férfiút, kit a zsidók elfogtak és majdnem megöltek, odasietve a sereggel, kiragadtam, miután megtudtam, hogy római.</verse>
				<verse number="28">És hogy megtudjam az okot, amiről őt vádolták, főtanácsuk elé vitettem.</verse>
				<verse number="29">Ekkor úgy találtam, hogy az ő törvényük vitás kérdései miatt vádolják őt, de semmi olyas bűne nincs, amiért halált vagy fogságot érdemelne.</verse>
				<verse number="30">S miután értesültem a cselről, melyet ellene vetettek, elküldöttem őt te hozzád, értésökre adva a vádlóknak is, hogy vigyék az ügyet teeléd. Jó egészséget!</verse>
				<verse number="31">A katonák tehát a nekik adott parancs szerint fogták Pált és elvitték éjjel Antipatrisba.</verse>
				<verse number="32">És másnap tovább küldve vele a lovasokat, visszatértek a vártáborba.</verse>
				<verse number="33">Azok pedig midőn Cezareába értek és átadták a helytartónak a levelet, eléje állították Pált is.</verse>
				<verse number="34">Miután pedig elolvasta és megkérdezte, hogy melyik tartományból való, s megtudta, hogy Ciliciából,</verse>
				<verse number="35">majd meghallgatlak - úgymond - ha vádlóid megérkeznek. És megparancsolta, hogy Heródes tanácsházában helyezzék őrizet alá.</verse>
			</chapter>
			<chapter number="24">
				<verse number="1">Öt nap múlva pedig Ananiás főpap néhány idősebbel és bizonyos Tertullus nevű ügyvéddel elutazott és jelentkeztek a helytartónál Pál ellen.</verse>
				<verse number="2">És miután Pált megidézték, kezdé őt Tertullus vádolni, mondván: Hogy veled szép békében megvagyunk és hogy gondosságod által sok mindenen javítasz,</verse>
				<verse number="3">azt mindenkor és mindenütt elismerjük, derék Félix, és teljes köszönettel fogadjuk.</verse>
				<verse number="4">De hogy tovább föl ne tartsalak, kérlek, hallgass meg minket röviden a te kegyességed szerint.</verse>
				<verse number="5">Találtuk ezt a veszedelmes embert, ki az összes zsidók között lázadást szít az egész világon és feje a Nazarénusok pártos felekezetének,</verse>
				<verse number="6">ki a templomot is meg akarta fertőztetni, s akit emiatt el is fogtunk és törvényünk szerint akartunk megítélni.</verse>
				<verse number="7">De odajött Lyzias parancsnok, nagy erővel kiragadta őt kezeink közöl,</verse>
				<verse number="8">és azt parancsolta, hogy vádlói jöjjenek tehozzád. Őtőle bírói úton tudomást szerezhetsz mindarról, amiről mi őt vádoljuk.</verse>
				<verse number="9">Hozzájárultak a zsidók is, állítván hogy úgy van.</verse>
				<verse number="10">Pál pedig, (miután a helytartó intett neki, hogy beszéljen,) így felelt: Tudván, hogy hosszú évek óta bírája vagy e nemzetnek, jó lélekkel felelek magamért.</verse>
				<verse number="11">Mert tudomást szerezhetsz arról, hogy nincs több mint tizenkét napja, hogy feljöttem Jeruzsálembe imádkozni.</verse>
				<verse number="12">És sem a templomban nem találtak engem, hogy valakivel vitatkoztam, vagy lázadást szítottam volna a nép között, sem a zsinagógákban,</verse>
				<verse number="13">sem a városban, sem azt be nem tudják neked bizonyítani, amiről most engem vádolnak.</verse>
				<verse number="14">Azt azonban megvallom neked, hogy azon tanítás szerint, melyet ők eretnekségnek mondanak, úgy szolgálok az én Atyámnak és Istenemnek, hogy mindent hiszek, ami a törvényben és prófétákban írva van,</verse>
				<verse number="15">remélve Istentől, amit magok is várnak, az igazaknak és gonoszoknak jövendő föltámadását.</verse>
				<verse number="16">Azért iparkodom magam is lelkiismeretemet Isten és emberek előtt mindenkor feddhetetlenül meg őrizni.</verse>
				<verse number="17">Több év után pedig eljöttem; hogy népemnek alamizsnát hozzak, áldozzak és fogadást teljesítsek.</verse>
				<verse number="18">Ezenközben találtak engem a templomban megtisztulva, nem csőcselékkel, sem nem lázadással,</verse>
				<verse number="19">és pedig néhány Ázsiából jött zsidó; akiknek magoknak kellett volna előtted megjelenni és vádat emelni, ha valami panaszuk volt ellenem.</verse>
				<verse number="20">Vagy mondják meg ezek magok, ha találtak-e bennem valami bűnt, mikor a főtanács előtt álltam,</verse>
				<verse number="21">hacsak azt az egy szót nem, amit közöttük állva kiáltottam, hogy: A halottak feltámadása miatt Ítéltek ma engem.</verse>
				<verse number="22">Félix pedig, miután az ügyet jól ismerte, máskorra halasztotta őket mondván: Majd ha Lyziás parancsnok lejön, meghallgatlak benneteket.</verse>
				<verse number="23">A századosnak pedig meghagyta, hogy viselje gondját és hagyjon neki békét, sem övéi közül senkinek meg ne tiltsa, hogy szolgálatára legyen.</verse>
				<verse number="24">Néhány nap múlva pedig eljött Félix feleségével, Druzillával, ki zsidó nő volt, előhivatta Pált és hallgatta tőle a Jézus Krisztusban való hitet.</verse>
				<verse number="25">Mikor pedig az az igazságról, tisztaságról és jövendő Ítéletről tárgyalt, Félix megfélemledve feleié: Egyelőre elmehetsz! Majd alkalomadtán hivatlak.</verse>
				<verse number="26">Azt is remélte egyúttal, hogy Pál majd pénzt ad neki, amiért gyakorta hivatta őt és beszélgetett vele.</verse>
				<verse number="27">Két év elteltével pedig Porcius Fesztus lett Félix utóda. Félix pedig kedveskedni akarván a zsidóknak, Pált fogva hagyta.</verse>
			</chapter>
			<chapter number="25">
				<verse number="1">Fesztus pedig amint megérkezett a tartományba, Cezareából fölment Jeruzsálembe.</verse>
				<verse number="2">Ekkor elmentek hozzá a főpapok és a zsidók előkelőbbjei Pál ellen és kérték őt,</verse>
				<verse number="3">sőt kedvezményképen követelték őellene, hogy hozassa őt Jeruzsálembe, azon törve fejüket, hogy útközben megölik őt.</verse>
				<verse number="4">De Fesztus azt felelte, hogy Pál Cezareában van őrizet alatt, ő maga pedig mihamarább elutazik.</verse>
				<verse number="5">Akik tehát (úgymond) meg vannak közőletek hatalmazva, jöjjenek le velem, és ha bűnös az az ember, vádolják őt.</verse>
				<verse number="6">Ezután nem maradva náluk tovább, mint nyolc vagy tíz napig, lement Cezareába és másnap törvényt ült és előhozatta Pált.</verse>
				<verse number="7">Kit midőn elővezettek, körülállták őt a Jeruzsálemből lejött zsidók, számos és súlyos vádakat hozva fel ellene, amelyeket nem tudtak bizonyítani,</verse>
				<verse number="8">míg Pál így igazolta magát: Sem a zsidók törvénye, sem a templom, som a császár ellen nem vétettem semmit.</verse>
				<verse number="9">Fesztus azonban kedveskedni akarván a zsidóknak, felelé Pálnak és monda: Akarsz-e fölmenni Jeruzsálembe, hogy ott ítélkezzem fölötted ezen dolgokban?</verse>
				<verse number="10">Mire Pál viszonzá: A császár ítélőszéke előtt állok, itt kell fölöttem dönteni; a zsidókat nem bántottam, amint te igen jól tudod.</verse>
				<verse number="11">Mert ha ártottam, vagy olyasmit tettem, amiért halált érdemlek, nem vonakodom meghalni; ha pedig semmi sem igaz abból, amivel ezek engem vádolnak, senki sem adhat engem kezökbe. A császárhoz fölebbezek.</verse>
				<verse number="12">Erre Fesztus értekezett a tanáccsal és így felelt: A császárhoz fellebbeztél? A császárhoz mégy.</verse>
				<verse number="13">És néhány nap elmúltával Agrippa király és Berenike lejöttek Cezareába Fesztus üdvözlésére.</verse>
				<verse number="14">S miután több napig ott időztek, Fesztus említést tett a királynak Pálról, mondván: Fesztus egy férfit hagyott itt fogva,</verse>
				<verse number="15">aki miatt mikor Jeruzsálemben voltam, a főpapok és a zsidók vénei hozzám jöttek és elitélését követelték.</verse>
				<verse number="16">Mire én így feleltem nekik: A rómaiaknak nem szokása valakit elítélni, mielőtt a vádlottat vádlóival nem szembesítették és védekezésének helyet nem adtak, hogy magát tisztázhassa.</verse>
				<verse number="17">Mikor erre haladék nélkül itt összegyűltek, másnap törvényt ülve, elővezettettem az embert.</verse>
				<verse number="18">De mikor a vádlók előálltak, semmi olyast nem hoztak fel ellene, amiből én rosszat gyaníthattam volna,</verse>
				<verse number="19">hanem holmi vitás kérdéseket vetettek fel az ő babonájukról és egy bizonyos Jézusról, aki meghalt, kiről Pál azt állította, hogy él.</verse>
				<verse number="20">Én pedig e kérdés miatt zavarba jővén, azt mondottam, hogy nem akarna-e Jeruzsálembe menni és ott megítéltetni.</verse>
				<verse number="21">Mivel azonban Pál fölebbezett, hogy tartassák fogva a Fönség döntéséig, megparancsoltam, hogy tartsák fogva, míg majd elküldöm a császárhoz.</verse>
				<verse number="22">Agrippa erre monda Fesztusnak: Magam is szeretném hallani ezt az embert. Holnap - úgymond - meghallhatod.</verse>
				<verse number="23">Mikor pedig másnap Agrippa Berenikével együtt nagy pompával megérkezett, és a tisztekkel és a város főembereivel bementek a tárgyaló terembe, Fesztus parancsára elővezették Pált.</verse>
				<verse number="24">És Fesztus monda: Agrippa király és mindnyájan férfiak, kik velünk együtt vagytok, látjátok ezt, aki miatt Jeruzsálemben a zsidók egész tömege hozzám fordult, követelve és kiabálva, hogy nem szabad tovább élnie.</verse>
				<verse number="25">Én pedig úgy találtam, hogy nem követett el semmi halálra méltót. De mivel ő maga a fönséghez fölebbezett, úgy ítéltem, hogy oda küldöm.</verse>
				<verse number="26">Hogy mi bizonyosat írjak róla uramnak, nem tudom. Ennélfogva ti elétek hoztam őt, és főkép te eléd, Agrippa király, hogy kikérdezvén őt, legyen mit írnom.</verse>
				<verse number="27">Mert helytelennek látom egy foglyot valakihez küldeni és az ellene emelt vádakat meg nem jelölni.</verse>
			</chapter>
			<chapter number="26">
				<verse number="1">Agrippa pedig monda Pálnak: Megengedem, hogy saját érdekedben beszélj.</verse>
				<verse number="2">Ekkor Pál kinyújtva kezét, így kezdett védekezni: Boldog vagyok, Agrippa király, hogy mindaz ellen, amiről engem a zsidók vádolnak, ma teelőtted védekezhetem,</verse>
				<verse number="3">főkép mivel te ismered úgy a zsidóknál dívó összes szokásokat, mint a vitás kérdéseket; azért kérlek, hallgass meg türelemmel.</verse>
				<verse number="4">Ugyanis ifjúkoromat, melyet kezdettől fogva népem között Jeruzsálemben töltöttem, ismerik az összes zsidók.</verse>
				<verse number="5">Mert (ha az igazat meg akarják vallani) kezdettől fogva tudják, hogy a mi vallásunk legszigorúbb felekezete szerint, mint farizeus éltem.</verse>
				<verse number="6">És most abba az ígéretbe vetett reménység miatt állok ítélőszék előtt, melyet Isten atyáinknak tett;</verse>
				<verse number="7">melyet a mi tizenkét törzsünk éjjel nappal neki szolgálva, elérni remél. Ezen reménység miatt vádolnak engem a zsidók, oh király!</verse>
				<verse number="8">Mi hihetetlent találtok ti abban, ha Isten a halottakat föltámasztja?</verse>
				<verse number="9">Én is azt hittem, hogy a názáreti Jézus nevével sokat kell ellenkeznem.</verse>
				<verse number="10">Ezt meg is tettem Jeruzsálemben, és a szentek közül sokakat én zártam, börtönbe, miután erre a főpapoktól meghatalmazást nyertem; és midőn megölték őket, hozzájárultam szavazatommal.</verse>
				<verse number="11">És zsinagógáról zsinagógára járva, sokszor büntettem őket és átkokra fakasztottam, sőt mindinkább feldühödve ellenök, egész idegen városokig üldöztem őket.</verse>
				<verse number="12">Midőn ilyen szándékkal a főpapok meghatalmazásával és engedélyével Damaszkusba mentem,</verse>
				<verse number="13">déli időben az úton azt láttam, oh király, hogy az égből a nap fényénél ragyogóbb világosság vesz körül engem és a velemlevőket.</verse>
				<verse number="14">És miután valamennyien a földre estünk, hallottam egy szózatot, mely így szólt hozzám héber nyelven: Saul, Saul, miért üldözesz engem? Kár neked az ostor ellen rugdalóznod.</verse>
				<verse number="15">Én pedig mondám: Ki vagy, Uram? Mire az Úr felelé: Én vagyok Jézus, akit te üldözesz.</verse>
				<verse number="16">De. kelj föl és állj lábaidra; mert azért jelentem meg neked, hogy szolgájává és tanújává tegyelek annak, amit láttál, és annak, amit majd megjelenésemmel értésedre adok,</verse>
				<verse number="17">kiragadva téged a nép és a pogányok közül, akikhez most küldetek,</verse>
				<verse number="18">hogy megnyissad szemeiket és a sötétségből a világossághoz térjenek, és a sötétségből a világossághoz térjenek, és a sátán hatalmából az Istenhez, hogy az én bennem való hit által megnyerjék a bűnök bocsánatát és osztályrészüket a szentek között.</verse>
				<verse number="19">Ezért, oh Agrippa király, nem voltam hitetlen az égi látomással szemben,</verse>
				<verse number="20">hanem először azoknak, kik Damaszkusban, Jeruzsálemben és Júdea egész tartományában voltak, és a pogányoknak hirdettem, hogy tartsanak bűnbánatot és térjenek Istenhez, a bűnbánatnak méltó cselekedeteit gyakorolva.</verse>
				<verse number="21">Ez az ok, amiért engem a zsidók, midőn a templomban voltam, elfogtak és meg akartak ölni.</verse>
				<verse number="22">Isten segítségével támogatva azonban mai napig is itt állok és bizonyságot teszek kicsinyjének, nagyjának, nem mondva semmi egyebet, mint amit a próféták és Mózes bekövetkezendőnek mondottak,</verse>
				<verse number="23">hogy tudniillik a Krisztus szenvedésre képes, hogy első lesz a holtak föltámadásában, s világosságot fog hirdetni a népnek és a pogányoknak.</verse>
				<verse number="24">Míg ő így beszélt és védte magát, Fesztus fönhangon monda: Elment az eszed, Pál! A sok tudomány elveszi az eszedet</verse>
				<verse number="25">És Pál: Nem ment el - úgymond - az eszem, jó Fesztus, hanem az igazság és józanság szavait beszélem.</verse>
				<verse number="26">Mert a király tud róla, akihez bízvást is beszélek. Mert azt hiszem, hogy mindebből semmi sem ismeretlen előtte, hiszen nem történt ebből semmi valamely sarokban.</verse>
				<verse number="27">Hiszesz, Agrippa király, a prófétáknak? Tudom, hogy hiszesz.</verse>
				<verse number="28">Mire Agrippa (monda) Pálnak: Kicsinyben múlik hogy rá nem beszélsz, hogy kereszténnyé legyek.</verse>
				<verse number="29">És Pál: Kívánom az Istentől, kicsinyben is, nagyban is, hogy ne csak te, hanem mindazok, akik hallgatnak, ma olyanok legyenek, aminő én is vagyok, kivéve ezeket a bilincseket.</verse>
				<verse number="30">És fölkelt a király és a helytartó, Berenike és akik mellettük ültek.</verse>
				<verse number="31">És mikor visszavonultak, beszélgettek egymással, mondván: Ez az ember semmit sem lett, amiért halált vagy fogságot érdemelne.</verse>
				<verse number="32">Agrippa pedig monda Felixnek: Ezt az embert el lehetett volna bocsátani, ha nem felebbezett volna a császárhoz.</verse>
			</chapter>
			<chapter number="27">
				<verse number="1">Miután el lett határozva, hogy Pál Itáliába fog hajózni és a többi foglyokkal együtt a császári hadsereg egyik Július nevű századosának gondjára bizatik,</verse>
				<verse number="2">fölszálltunk egy adrumetumi hajóra, s bár eleinte az ázsiai partok mellett haladtunk, később kimentünk a nyílt tengerre. Velünk tartott a tesszalonikai Aristark Macedóniából.</verse>
				<verse number="3">Másnap pedig Szidonba érkeztünk. Július emberségesen bánt Pállal és megengedte, hogy elmehessen barátaihoz és gondoskodjék magáról.</verse>
				<verse number="4">És miután onnan elindultunk, Ciprus alá eveztünk, mivel ellenkező szelek fújtak.</verse>
				<verse number="5">És áthajózva a ciliciai és pamfiliai tengert, Lisztrába jutottunk, mely Liciában van.</verse>
				<verse number="6">És mivel ott a százados alexandriai hajót talált, mely Itáliába ment, átszállított bennünket arra.</verse>
				<verse number="7">És miután több napon át lassan haladtunk és nagy-nehezen jutottunk Gnidus ellenébe, mivel a szél gátolt bennünket, Kréta felé eveztünk Szalmon mellett.</verse>
				<verse number="8">És nagy-nehezen a part mellett haladva, egy helyre értünk, melynek Boniportus (jó kikötő) a neve, amely mellett Talassza városa volt.</verse>
				<verse number="9">Mivel pedig sok időt mulasztottunk és az utazás veszedelmessé vált, mert már a böjt is elmúlt, Pál vigasztalta őket,</verse>
				<verse number="10">mondván nekik: Emberek! Látom, hogy a hajózás kezd sok bajt és kárt okozni nemcsak a rakománynak és hajónak, hanem lelkeinknek is.</verse>
				<verse number="11">A százados azonban inkább hitt a kormányosnak és kapitánynak, mint annak, amit Pál mondott.</verse>
				<verse number="12">És mivel a kikötő téli szállásra nem volt alkalmas, a többség azt határozta, hogy onnan eleveznek és ha valamikép lehetséges, Fönicébe, Krétának délnyugat és északnyugatra fekvő kikötőjébe jutnak, és ott telelnek.</verse>
				<verse number="13">Mivel enyhe déli szél fújt, s azt hitték, hogy szándékukat véghez vihetik, fölszedték a horgonyt és Asszonból Kréta felé indultak.</verse>
				<verse number="14">Nemsokára azonban feltámadt az éjszak-keletinek nevezett forgószél.</verse>
				<verse number="15">S mivel ez a hajót elragadta s nem tudott a szélnek ellenállni, szabadjára eresztve a hajót; rohantunk tova.</verse>
				<verse number="16">Midőn pedig egy Kauda nevű szigethez vetődtünk, nagynehezen sikerült egy csónakra szert tenni.</verse>
				<verse number="17">Miután ezt felhúzták, segédeszközöket alkalmaztak, amennyiben a hajót átkötözték és attól tartva, hogy szirtbe ütköznek, bevonták a vitorlákat és úgy mentek.</verse>
				<verse number="18">Erős szélvésztől hányattatva, másnap kihányták a málhának egy részét,</verse>
				<verse number="19">és a harmadik napon saját kezeikkel dobálták ki a hajó felszerelését.</verse>
				<verse number="20">Mivel pedig több napon át sem a napot, sem a csillagokat nem lehetett látni és a vihar egyre dühöngött, már minden reményünket elvesztettük arra, hogy megmenekülhessünk.</verse>
				<verse number="21">És miután már régóta nem ettek, Pál közéjök állva monda: Emberek! Ugyancsak jobb lett volna rám hallgatni és nem indulni el Kréta alól, ezt a bajt és veszteséget ki lehetett volna kerülni.</verse>
				<verse number="22">És most intelek benneteket, legyetek nyugodtan, mert senkisem fog közőletek elveszni, hanem csak a hajó.</verse>
				<verse number="23">Hozzám jött ugyanis ma éjjel annak az Istennek angyala, akié vagyok és akinek szolgálok,</verse>
				<verse number="24">és így szólt: Ne félj Pál! A császár elé kell állnod; és íme Isten neked adja mindazokat, akik veled hajóznak.</verse>
				<verse number="25">Ennélfogva legyetek nyugodtan, emberek, mert én hiszem az Istennek, hogy úgy lesz ahogy értésemre adatott</verse>
				<verse number="26">El kell pedig jutnunk egy bizonyos szigetre.</verse>
				<verse number="27">Miután pedig beállott a tizennegyedik éjszaka, amióta az adriai tengeren eveztünk, éjféltájban a hajósoknak úgy tetszett, mintha valami szárazföld látszanék.</verse>
				<verse number="28">Lebocsátották tehát a mércét és húsz öl mélységet találtak, kevéssel odább tizenöt ölet.</verse>
				<verse number="29">Attól félve pedig, hogy szirtbe ütközünk, a hajó hátuljából négy horgonyt vetettek ki és várva várták a nap virradtát.</verse>
				<verse number="30">Mikor pedig a hajósok a hajóról meg akartak szökni, és a csónakot már leeresztették a tengerre azon ürügy alatt, hogy élűiről is horgonyt vetnek,</verse>
				<verse number="31">monda Pál a századosnak és katonáknak: Ha ezek a hajón nem maradnak, ti meg nem menekülhettek.</verse>
				<verse number="32">Ekkor a katonák elvágták a csónak köteleit és eleresztették.</verse>
				<verse number="33">És mikor világosodni kezdett, Pál mindnyájukat kérte, hogy vegyenek -magokhoz eledelt, mondván: Tizennégy napja vagytok már étel nélkül és nem vettetek magatokhoz semmit.</verse>
				<verse number="34">Kérlek azért benneteket, egyetek, hogy megmenekülhessetek, mert; egyikteknek sem veszik el egy hajaszála sem a fejéről.</verse>
				<verse number="35">És ezt mondván, kezébe vette a kenyeret, hálát adott Istennek mindenkinek szemeláttára, megtörte és enni kezdett.</verse>
				<verse number="36">Erre mindnyájan nekibátorodtak és ők is ettek.</verse>
				<verse number="37">Voltunk pedig összesen a hajón kétszázhetvenhatan.</verse>
				<verse number="38">S miután étellel jóllaktak, megkönnyítették a hajót, belehányván a búzát a tengerbe.</verse>
				<verse number="39">Mikor pedig megvirradt, nem ismerték föl a szárazföldet, hanem úgy vették ki, hogy a partnak öble van, s ebbe szerették volna a hajót lehetőleg bejuttatni.</verse>
				<verse number="40">Fölszedték tehát a horgonyokat és rábízták magokat a tengerre, föloldozva egyúttal a kormányrudak köteleit is, és miután az elővitorlát szélnek igazították, a part felé igyekeztek.</verse>
				<verse number="41">És midőn egy földnyelvhez jutottunk, nekifuttatták a hajót, amelynek eleje befúródva, mozdulatlan maradt, hátulját azonban szétroncsolta a tengerár.</verse>
				<verse number="42">Ekkor a katonák a foglyokat meg akarták ölni, nehogy valamelyik kiússzon és elmeneküljön.</verse>
				<verse number="43">A százados azonban, ki Pált meg akarta menteni, megtiltotta ezt és megparancsolta, hogy akik úszni tudnak, először ugorjanak a tengerbe és meneküljenek a szárazföldre;</verse>
				<verse number="44">a többieket pedig részint deszkákon szállították ki, részint a hajó roncsain És így történt hogy minden ember kijutott a partra.</verse>
			</chapter>
			<chapter number="28">
				<verse number="1">És mikor kimenekültünk, akkor megtudtuk, hogy a szigetet Melitának hívják. A lakosok pedig nem csekély szívességgel voltak irántunk,</verse>
				<verse number="2">mert tüzeket raktak és mindnyájunkat védtek a beálló eső és hideg ellen.</verse>
				<verse number="3">Amint pedig Pál egy csomó rozsét szedett és a tűzre tette, a melegségtől egy vipera jött elő és ráugrott a kezére.</verse>
				<verse number="4">És amint a lakosok az állatot kezén lógni látták, így szóltak egymásnak: Ez az ember bizonyára gyilkos, kit, miután a tengerből kimenekült, a bosszúállás nem hagy élni.</verse>
				<verse number="5">Neki azonban, miután az állatot lerázta a tűzbe, nem lett semmi baja.</verse>
				<verse number="6">Azok pedig azt gondolták, hogy majd földagad, s nyomban összeesik és meghal. Miután pedig sokáig vártak és látták, hogy nem lesz semmi baja, megváltoztatva nézetűket azt mondották, hogy Isten.</verse>
				<verse number="7">Ama vidéken pedig a sziget egyik Publius nevű főurának birtokai voltak, ki befogadván bennünket, három napon át barátságosan megvendégelt.</verse>
				<verse number="8">Történt pedig, hogy Publius atyja lázban és vérhasban gyötrődve betegen feküdt. Pál bement hozzá, s miután imádkozott és rátette kezeit, meggyógyította őt.</verse>
				<verse number="9">Ennek hírére mind oda jöttek, akik csak a szigeten betegek voltak, és meggyógyultak.</verse>
				<verse number="10">Meg is becsültek minket nagy tisztességgel, s midőn tovább hajóztunk, elláttak bennünket a szükségesekkel.</verse>
				<verse number="11">Három hónap múlva pedig elindultunk egy alexandriai hajóval, mely a szigeten telelt, s az ikreket viselte címerében.</verse>
				<verse number="12">És midőn Szirakuzába érkeztünk, ott maradtunk három nap.</verse>
				<verse number="13">Onnan a part mellett körül haladva, lementünk Regiumba; és egy napi déli szél mellett, a második napon Puteoliba értünk.</verse>
				<verse number="14">Itt testvérekkel találkoztunk, akik kértek bennünket, hogy maradjunk náluk egy hétig; és úgy mentünk Rómába.</verse>
				<verse number="15">Onnan pedig, mikor a testvérek megtudták, elejbénk jöttek Appius Fórumáig és Trés Tabernae-ig. Amint Pál meglátta őket, hálát adott Istennek és fölbátorodott.</verse>
				<verse number="16">Mikor pedig beérkeztünk Rómába, megengedték Pálnak, hogy maga maradhasson az őt őriző katonával.</verse>
				<verse number="17">Harmadnap múlva összehívta a zsidók előkelőit. S mikor egybegyűltek, monda nekik: Engem, testvérek, habár semmit nem cselekedtem a nép, vagy az ősi szokás ellen, megkötözve adtak Jeruzsálemben a rómaiak kezeibe,</verse>
				<verse number="18">kik miután kihallgattak, el akartak bocsátani, mivel nem szolgáltattam okot a halálra.</verse>
				<verse number="19">Mivel azonban a zsidók ellenezték, kénytelen voltam a császárhoz fölebbezni, nem mintha nemzetemet akarnám valamivel vádolni.</verse>
				<verse number="20">Ez okból kértem tehát, hogy titeket- láthassalak és veletek beszélhessek. Mert Izrael reménységéért vagyok e lánccal megkötözve.</verse>
				<verse number="21">Azok pedig Így szóltak hozzá: Mi sem levelet nem kaptunk felőled Judeából, sem az idejövő testvérek közül nem jelentett vagy beszélt rólad senki valami rosszat.</verse>
				<verse number="22">De szeretnők tőled hallani, mint vélekedel, mert erről a felekezetről tudva van nálunk, hogy mindenütt ellenzésre talál.</verse>
				<verse number="23">Miután pedig.egy napot kitűztek neki, sokan jöttek hozzá a szállásra, kiknek bizonyságot téve, reggeltől estig magyarázta az Isten országát, és ami a törvényben és prófétákban Jézusra vonatkozik.</verse>
				<verse number="24">S némelyek elhitték, amit mondott, némelyek pedig nem.</verse>
				<verse number="25">És mivel egymás között nem tudtak megegyezni, elszéledtek, mire Pál csak annyit mondott: Jól mondotta a Szentlélek Izaiás próféta által atyáinknak:</verse>
				<verse number="26">„Menj e néphez és mondjad nekik: Füleitekkel halljátok és nem értitek, és látva látjátok és nem fogjátok fel.</verse>
				<verse number="27">Mert megátalkodott e népnek szíve, és füleikkel nehezen hallanak, és behunyják szemeiket, hogy szemeikkel ne lássanak és füleikkel ne halljanak, és szivökkel meg ne értsenek, hogy meg ne térjenek és meg ne gyógyítsam őket.”</verse>
				<verse number="28">Tudjátok meg tehát, hogy a pogányoknak küldetett az Isten ezen üdve, és azok majd meghallgatják.</verse>
				<verse number="29">És miután ezt mondotta, kimentek tőle a zsidók, sokat vitatkozva egymás között.</verse>
				<verse number="30">Ezután még két egész esztendeig maradt bérelt lakásán és fogadta mindazokat, akik húzza mentek,</verse>
				<verse number="31">és hirdette az Isten országát és tanította, ami az Úr Jézus Krisztusról szól, egész bátran és akadály nélkül.</verse>
			</chapter>
		</book>
		<book number="45">
			<chapter number="1">
				<verse number="1">Pál, Jézus Krisztus szolgája, hivatott apostol, kiválasztva az Isten evangéliumára,</verse>
				<verse number="2">melyet prófétái által a szent iratokban előre megígért,</verse>
				<verse number="3">az ő Fiáról, ki test szerint Dávid nemzetségéből lett neki,</verse>
				<verse number="4">a megszentelés lelke szerint azonban a mi Urunk Jézus Krisztusnak halottaiból való feltámadása által előre patalommal kijelöltetett, mint Isten Fia,</verse>
				<verse number="5">aki által a kegyelmet és az apostoli hivatalt nyertük, hogy az ő nevéért minden nemzet meghódoljon a hitnek,</verse>
				<verse number="6">akik között ti is vagytok, Jézus Krisztus hivatottjai!</verse>
				<verse number="7">Mindazoknak az Isten szeretettjeinek, a hivatott szenteknek, kik Rómában vannak. Kegyelem nektek és békeség Istentől, a mi Atyánktól és az Úr Jézus Krisztustól!</verse>
				<verse number="8">Először is hálát adok az én Istenemnek Jézus Krisztus által mindnyájatokért, mert a ti hiteteket az egész, világon dicsérettel emlegetik.</verse>
				<verse number="9">Mert Isten a tanúm, akinek lelkemből szolgálok az evangéliumban, hogy szünet nélkül megemlékezem rólatok</verse>
				<verse number="10">imádságaimban mindenkor, könyörögve, hogy végre valahára Isten akaratából szerencsés úton hozzátok mehessek.</verse>
				<verse number="11">Mert kívánlak titeket látni, hogy valamit közöljek veletek a lelki kegyelemből, hogy megerősítselek benneteket,</verse>
				<verse number="12">azaz hogy egyszersmind vigasztalódjam a tibennetek és énbennem levő kölcsönös hit által.</verse>
				<verse number="13">Nem akarom, hogy ne tudjátok, testvérek, hogy sokszor megfogadtam, hogy hozzátok megyek, hogy közöttetek is, miként a- többi nemzetek közt, némi sikert arassak, de mindeddig akadályozva voltam.</verse>
				<verse number="14">Görögöknek és barbároknak, bölcseknek és tudatlanoknak le vagyok kötelezve.</verse>
				<verse number="15">Így, (amennyiben tőlem függ) kész vagyok nektek is, kik Rómában vagytok, az evangéliumot hirdetni.</verse>
				<verse number="16">Mert nem szégyellem az evangéliumot, mivel az Isten ereje az minden hívőnek üdvözitésére, első sorban a zsidónak és úgy a görögnek.</verse>
				<verse number="17">Mert abban az Isten igazsága nyilvánul hitből hitre, miként írva van: Az igaz pedig a hitből él.</verse>
				<verse number="18">Mert megnyilvánul az Isten haragja mennyből azon embereknek minden istentelensége és igazságtalansága fölött, kik az Isten igazságát igazságtalansággal elnyomják.</verse>
				<verse number="19">Mert ami Istenről ismeretes, nyilván van előttük. Mert Isten kijelentette nekik.</verse>
				<verse number="20">Ami ugyanis benne láthatatlan, világ teremtése óta a teremtett dolgokból érthető és látható, miként az ő örök hatalma és istensége is, úgy hogy nem menthetik magokat.</verse>
				<verse number="21">Mert habár Istent megismerték, nem dicsőítették őt, mint Istent, sem meg nem köszönték neki, hanem elbizakodtak gondolataikban és elhomályosodott az ő balgatag szivük.</verse>
				<verse number="22">Mert bölcseknek állítván magokat, bolondokká lettek.</verse>
				<verse number="23">Fölcserélték a halhatatlan Istennek dicsőségét a halandó embernek, madaraknak és négylábú, csúszómászó állatoknak képmásával.</verse>
				<verse number="24">Ez okból ráhagyta őket Isten az ő szivük vágyaira, a tisztátalanságra, úgy hogy önmagok illették gyalázattal testeiket,</verse>
				<verse number="25">kik az Isten igazságát hazugsággal cserélték fel, és inkább tisztelték és szolgálták a teremtményt, mint a Teremtőt, aki áldott, örökké. Ámen.</verse>
				<verse number="26">Ennekokáért átengedte őket Isten a gyalázat szenvedélyeinek. Mert asszonyaik a természetes szokást felcserélték a természetellenessel.</verse>
				<verse number="27">Hasonlókép a férfiak is, elhagyva az asszonnyal való természetes élést, egymás iránt gerjedtek fel vágyaikban, férfiak a férfiakon cselekedve undokságot, de el is vették tévelygésüknek megérdemelt jutalmát.</verse>
				<verse number="28">És amint ők nem törődtek azzal, hogy Istenre gondoljanak, úgy az Isten is aljas érzelmekre engedte őket vetemedni, hogy olyasmit tegyenek, ami nem illik,</verse>
				<verse number="29">telve minden gonoszsággal, rosszasággal, paráznasággal, fösvénységgel, gazsággal, telve irigységgel, gyilkossággal, egyenetlenséggel, álnoksággal, alattomossággal; fondorkodók,</verse>
				<verse number="30">rágalmazók, Isten előtt gyűlöletesek, gyalázkodók, kevélyek, felfuvalkodók, gonoszságok feltalálói, szülőiknek engedetlenek,</verse>
				<verse number="31">balgatagok, rendetlenek, érzéketlenek, szószegők, irgalmatlanok;</verse>
				<verse number="32">kik bár Isten igazságát megismerték, nem értették meg, hogy akik ilyesmit tesznek, halálra méltók; és pedig nemcsak akik azt megteszik, hanem azok is, akik egyetértenek azokkal, kik ilyesmit cselekesznek.</verse>
			</chapter>
			<chapter number="2">
				<verse number="1">Ennélfogva nincs mentséged, oh ember, bárki légy, aki ítélsz. Mert míg a másikat megítéled, tenmagadat ítéled el, mivel ugyanazt cselekszed, ami fölött ítélkezel.</verse>
				<verse number="2">Tudjuk pedig, hogy Isten igazság szerint ítél azok fölött, kik ilyesmit cselekesznek.</verse>
				<verse number="3">Vagy azt gondolod, oh ember, ki megítéled azokat, kik ilyesmit tesznek, és magad is azt teszed, hogy te kikerülheted az Isten ítéletét?</verse>
				<verse number="4">Vagy megveted az ő jóságának, türelmének és hosszas várakozásának gazdagságát? Nem tudod-e, hogy az Isten kegyességé bünbánatra ösztönöz téged?</verse>
				<verse number="5">Ám a te keményszívűségeddel és megátalkodottságoddal haragot gyüjtesz magadra az Isten haragjának és igazságos itéléte kihirdetésének napjára,</verse>
				<verse number="6">ki mindenkinek megfizet az ő cselekedetei szerint.</verse>
				<verse number="7">És pedig azoknak, kik a jócselekedetben való kitartással törekesznek a dicsőségre, tisztességre és halhatatlanságra, - örök élettel;</verse>
				<verse number="8">azoknak pedig, a kik egyenetlenkedők és akik nem nyugosznak bele az igazságba, hanem hitelt adnak a gonoszságnak, - haraggal és bosszúsággal.</verse>
				<verse number="9">Viszontagság és gyötrelem vár minden ember lelkére, ki gonoszat cselekszik, elsősorban a zsidóéra, de a görögére is;</verse>
				<verse number="10">dicsőség ellenben és tisztesség és béke mindenkinek, aki jót cselekszik, elsősorban a zsidónak, de a görögnek is.</verse>
				<verse number="11">Mert az Istennél nincs személyválogatás.</verse>
				<verse number="12">Mert mindazok, kik törvény nélkül vetkeztek, törvény nélkül vesznek el; és mindazok, kik a törvényben vétkeztek, a törvény által ítéltetnek meg.</verse>
				<verse number="13">Mert nem a törvény hallgatói igazak az Isten előtt, hanem a törvény teljesítői igazulnak meg.</verse>
				<verse number="14">Mert ha a pogányok, akik a törvényt nem ismerik, természetszerűen teszik azt, amit a törvény parancsol, az ilyenek, minthogy törvényök nincs, önnönmagoknak törvényök;</verse>
				<verse number="15">megmutatják ugyanis, hogy a törvény rendelése szivükbe van irva, miről bizonyságot tesz az ő lelkiismeretük, és a magok között egymást vádló és védő gondolataik,</verse>
				<verse number="16">azon a napon, midőn Isten az emberek elrejtett dolgait meg fogja Ítélni, az én evangéliumom szerint Jézus Krisztus által.</verse>
				<verse number="17">Ha pedig zsidó a neved, és a törvényre támaszkodol, és Istenben dicsekszel,</verse>
				<verse number="18">és ismered az ő akaratát, és a törvény által oktatva, megtudod különböztetni, hogy mi a jobb,</verse>
				<verse number="19">és abban bizol, hogy a vakoknak vezetője, és világossága vagy azoknak, kik sötétségben vannak,</verse>
				<verse number="20">hogy tanítója vagy a tudatlanoknak, mestere a kisdedeknek, mivel a törvényben a tudománynak - és igazságnak mintaképét bírod, -</verse>
				<verse number="21">s íme, aki mást tanitasz, nem tanítod önmagádat; ki azt hirdeted, hogy ne lopjanak, lopsz;</verse>
				<verse number="22">ki azt mondod, hogy ne paráználkodjanak, paráználkodol; ki utálod a bálványokat, szentségtörést követsz el;</verse>
				<verse number="23">ki a törvénnyel dicsekszel, a törvény megszegése által Istent tiszteletlenséggel illeted.</verse>
				<verse number="24">(Mert az Isten nevét timiattatok káromolják a pogányok, amint írva van.)</verse>
				<verse number="25">A körülmetélés használ ugyan, ha a törvényt megtartod; de ha törvényszegő vagy, a te körülmetélkedésed körülmetéletlenséggé lett.</verse>
				<verse number="26">Ha tehát a körülmetéletlen a törvény rendelkezéseit megtartja, nemde az ő körülmetéletlensége körülmetélésnek számíttatik?</verse>
				<verse number="27">És nem fog-e a természet szerint körülmetéletlen, ha a törvényt teljesiti, megítélni téged, ki a betű és körülmetélés dacára törvényszegő vagy?</verse>
				<verse number="28">Mert nem az a zsidó, aki külsőleg az; sem nem az a körülmetélés, ami külsőleg, a testen látható;</verse>
				<verse number="29">hanem az a zsidó, aki belsejében az; és az az igazi körülmetélkedés, mely a szívben és lélekben történik; melynek dicsérete nem emberektől, hanem Istentől ered.</verse>
			</chapter>
			<chapter number="3">
				<verse number="1">Mi előnye van a zsidónak a pogány fölött? Vagy mi haszna a körülmetélésnek?</verse>
				<verse number="2">Minden tekintetben sok! Először is az, hogy őrájok lettek bízva az Isten nyilatkozatai.</verse>
				<verse number="3">Mert tesz az valamit, ha némelyek közülük nem hittek? Vajjon az ő hitetlenségük megszünteti Isten hűségét? Távolról sem!</verse>
				<verse number="4">Mert az Isten igaz, ellenben minden ember hazug, amint irva van: Hogy igaznak találtassál beszédeidben, és győzz, midőn ítélnek fölötted.</verse>
				<verse number="5">Ha pedig a mi igazságtalanságunk Istennek igazságosságát tünteti fel, mit szóljunk hozzá? Talán igazságtalan az Isten, midőn büntetést mér ránk? (Ezt mint ember mondom.)</verse>
				<verse number="6">Távolról sem! Mert különben hogyan ítélhetné meg Isten e világot?</verse>
				<verse number="7">Mert ha Isten igazsága az én hazugságom által nagyobbá lett az ő dicsőségére, miért ítéltetem el még én is, mint bűnös?</verse>
				<verse number="8">Vagy talán (miként rágalomképen ránk fogják) rosszat tegyünk, hogy belőle jó következzék? Az ilyeneknek elitélése igazságos.</verse>
				<verse number="9">Hogy állunk tehát? Előnyben vagyunk fölöttük? Épen nem. Mert bebizonyítottuk, hogy az összes zsidók és görögök a bűn (uralma) alatt vannak,</verse>
				<verse number="10">amint irva van: Nincs egy igaz sem;</verse>
				<verse number="11">nincs értelmes, nincs aki Istent keresné.</verse>
				<verse number="12">Mind elpártoltak és egyúttal haszontalanokká váltak, nincs aki jót tegyen, nincs egyetlen egy sem,</verse>
				<verse number="13">Nyitott sir az ő torkuk, nyelvűkkel álnokul cselekedtek; áspisok mérge van az ő ajkuk alatt;</verse>
				<verse number="14">az ő szájok telve van átokkal és keserűséggel.</verse>
				<verse number="15">Gyorsak az ő lábaik a vérontásra.</verse>
				<verse number="16">Pusztulás és nyomor van az ő útjaikon;</verse>
				<verse number="17">és a békeség útját nem ismerik.</verse>
				<verse number="18">Nincs az Isten félelme szemeik előtt.</verse>
				<verse number="19">Tudjuk azonban, hogy mindazt, amit a törvény mond, azoknak mondja, akik a törvény alatt élnek; hogy minden száj elnémuljon és az egész világ meghódoljon Istennek;</verse>
				<verse number="20">mert hiszen a törvényszerinti cselekedetek által nem igazul meg ő előtte egy ember sem; mivelhogy a törvényből ered a bűn ismerete.</verse>
				<verse number="21">Most pedig a törvénytől függetlenül jelentetett ki az Isten igazsága, bizonyítva a törvény és a próféták által.</verse>
				<verse number="22">És pedig az a megigazulás Isten előtt, mely a Jézus Krisztusban való hit által (árad) mindazokba és mindazokra, akik benne hisznek, mert nincsen külömbség.</verse>
				<verse number="23">Mert mindnyájan vetkeztek és Isten dicsősége nélkül szűkölködnek.</verse>
				<verse number="24">Ingyen igazulva meg az ő kegyelméből, a Jézus Krisztus; által (történt) megváltás révén,</verse>
				<verse number="25">kit az Isten engesztelőnek rendelt hit által az ő vérében, az ő igazságának kimutatására a megelőző bűnök megbocsátásáért, melyeket Isten oly sokáig eltűrt;</verse>
				<verse number="26">az ő igazságának kimutatására ez időben, hogy igazságos legyen és igazzá tegye azt, ki Jézus Krisztus hitét követi.</verse>
				<verse number="27">Hol van tehát okod a dicsekvésre? Ki van zárva. Miféle törvény által? A cselekedetek törvénye által? Nem, hanem a hit törvénye által.</verse>
				<verse number="28">Mert mi azt tartjuk, hogy az ember a hit által igazul meg, a törvényszerinti cselekedetek nélkül.</verse>
				<verse number="29">Vajjon az Isten csak a zsidóké? s nem a pogányoké is? Bizony a pogányoké is.</verse>
				<verse number="30">Mert hiszen csak egy az Isten, aki megigazulttá teszi a körülmetéltét a hitből, és a körülmetéletlent a hit által.</verse>
				<verse number="31">Lerontjuk-e tehát a törvényt a hit által? Távolról sem, hanem megerősítjük a törvényt.</verse>
			</chapter>
			<chapter number="4">
				<verse number="1">Mit mondjunk tehát, hogy Ábrahám atyánk a test szerint nyert?</verse>
				<verse number="2">Mert ha Ábrahám cselekedetekből igazult meg, dicséretére válik, de nem Istennél.</verse>
				<verse number="3">Mert mit mond az írás? Ábrahám hitt az Istennek, és igazságul tudatott be neki.</verse>
				<verse number="4">Már pedig, annak, aki munkálkodik, a jutalom nem kegyelemből jár, hanem tartozásból.</verse>
				<verse number="5">Annak ellenben; aki nem munkálkodik, de hisz abban, aki az istentelent megigazulttá teszi, az ő hite igazságul tudatik be Isten kegyelmének végzése szerint.</verse>
				<verse number="6">Valamint Dávid is boldognak mondja azt az embert, kinek Isten megigazulást ad cselekedetek nélkül:</verse>
				<verse number="7">Boldogok, kiknek megbocsáttattak gonoszságaik és befödettek bűneik.</verse>
				<verse number="8">Boldog a férfiú, kinek az Úr nem rója fel a bűnt.</verse>
				<verse number="9">Vajjon ez a boldogság tehát csak a körülmetéltet illeti-e meg, vagy a körülmetéletlent is? Mert azt mondjuk, hogy Ábrahámnak a hit igazságul tudatott be.</verse>
				<verse number="10">Miképen tudatott be tehát neki? Mint körülmetéltnek-e, vagy mint körülmetéletlennek? Nem mint körülmetéltnek, hanem mint körülmetéletlennek.</verse>
				<verse number="11">És a körülmetélés jelét mint a hitből fakadó megigazulás pecsétjét kapta, mellyel már a körülmetélés előtt birt; hogy atyjok legyen az összes körülmetéletlen hívőknek, hogy azoknak is igazságul tudassák be (az ő hite),</verse>
				<verse number="12">és hogy atyjok legyen a körülmetélteknek, nemcsak azoknak, kik körül vannak metélve, hanem azoknak is, akik ama hitnek nyomdokain járnak, mellyel Ábrahám atyánk a körülmetélés előtt birt.</verse>
				<verse number="13">Mert nem a törvény által nyerte Ábrahám és az ő ivadéka azt az ígéretet, hogy a világ örököse lesz, hanem a hit igazsága által.</verse>
				<verse number="14">Mert ha a törvény követői az örökösök, akkor a hit fölöslegessé vált, az Ígéret megszűnt.</verse>
				<verse number="15">A törvény ugyanis haragot szül; mert ahol törvény nincs, ott törvényszegés sincs.</verse>
				<verse number="16">A hitből folyik tehát, hogy a kegyelemből tett ígéret érvényben maradjon minden ivadékra nézve, nemcsak arra, mely a törvényt követi, hanem arra nézve is, mely Ábrahámnak hitével bir, ki mindnyájunknak atyja,</verse>
				<verse number="17">(amint irva van, hogy: Sok nemzetnek atyjává rendeltelek téged) Isten előtt, akinek hitt, ki a holtakat megeleveníti és ami nincs, úgy létrehozza, mint ami van.</verse>
				<verse number="18">Ő a reménység ellen hitt a reményben, hogy sok nemzetnek atyja lesz, amint meg lett neki mondva: Ilyen lesz a te ivadékod!</verse>
				<verse number="19">És nem gyengült meg a hitben és nem vette tekintetbe elaggott testét, holott már majdnem száz éves volt, sem Sárának elaggott mehet.</verse>
				<verse number="20">Isten ígéretében sem kételkedett bizalmatlansággal, hanem erősítette magát a hitben, Istenre hárítva a dicsőséget,</verse>
				<verse number="21">mivel teljesen meg volt győződve, hogy mindazt amit megígért, meg is adhatja.</verse>
				<verse number="22">Azért is tudatott be ez neki igazságul.</verse>
				<verse number="23">Azonban nemcsak őérette van megírva, hogy igazságul tudatott be neki,</verse>
				<verse number="24">hanem miérettünk is, kiknek (szintén) érdemül tudatik be, ha hiszünk abban, ki halottaiból feltámasztotta a mi Urunk Jézus Krisztust,</verse>
				<verse number="25">ki elárultatott a mi bűneinkért és feltámadott a mi megigazulásunkért.</verse>
			</chapter>
			<chapter number="5">
				<verse number="1">Megigazulva tehát a hitből, legyünk békében az Istennel a mi Urunk Jézus Krisztus által,</verse>
				<verse number="2">aki által a hit révén hozzáférhetünk ahoz a kegyelemhez, melyben állunk és dicsekszünk az Isten fiai dicsőségének reményében.</verse>
				<verse number="3">De nemcsak ebben, hanem dicsekszünk a szenvedésekben is, mivel tudjuk, hogy a szenvedés béketürést eredményez,</verse>
				<verse number="4">a béketürés pedig megpróbáltatást, a megpróbáltatás pedig reménységet,</verse>
				<verse number="5">a reménység pedig meg nem szégyenít; mert az Isten szeretete kiáradt a mi sziveinkben a Szentlélek által, ki nekünk adatott.</verse>
				<verse number="6">Mert miért halt meg Krisztus az időben, mikor még gyengék voltunk, a bűnösökért?</verse>
				<verse number="7">Hiszen egy igazért nehezen hal meg valaki; legföljebb egy jótevőért talán kész lenne valaki meghalni.</verse>
				<verse number="8">Az Isten pedig az által mutatja ki hozzánk való szeretetét, hogy mikor még bűnösök voltunk, annak idején,</verse>
				<verse number="9">Krisztus meghalt értünk. Annál inkább megszabadulunk tehát ő általa a haragtól most, miután az ő vérében megigazultunk.</verse>
				<verse number="10">Mert ha midőn ellenségei voltunk, kibékültünk Istennel az ő Fiának hálája által; sokkal inkább fogunk üdvözülni mint kibékültek, az ő élete által.</verse>
				<verse number="11">De nemcsak ez, hanem dicsekszünk is Istenben a mi Urunk Jézus Krisztus által, aki által a kibékülést nyertük.</verse>
				<verse number="12">Ennélfogva, valamint egy ember által jött be a világra a bűn, és a bűn által a halál, és így a halál minden emberre átment, mivel abban mindnyájan vétkeztek;</verse>
				<verse number="13">Mert a törvényig is volt bün a világon, de a bűn nem számított, minthogy törvény nem volt.</verse>
				<verse number="14">Ám a halál uralkodott Ádámtól Mózesig még azokon is, kik nem vetkeztek hasonló törvényszegéssel mint Ádám, ki a jövendőnek előképe.</verse>
				<verse number="15">De nem úgy áll a dolog az adománnyal is, miként a bűnnel. Mert ha egynek vétke folytán sokan meghaltak, akkor az Isten kegyelme és adománya, melyet egy embernek, a Jézus Krisztusnak kedveért adott, annál inkább kiáradott sokakra.</verse>
				<verse number="16">És nem úgy van az ajándék, mint egy által elkövetett vétek: Mert a kárhozatra szóló Ítélet egy bűnből származott, a megigazulásra vivő kegyelem pedig sok vetekből.</verse>
				<verse number="17">Mert ha egynek vétke folytán a halál uralkodott egy által, sokkal inkább fognak uralkodni az életben az egy Jézus Krisztus által azok, kik bőven részesültek a kegyelemben, adományban és igazságban.</verse>
				<verse number="18">Valamint tehát egynek vétke által minden emberre átszállott a kárhozat, úgyszintén egynek igazsága által minden emberre az élet megigazulása.</verse>
				<verse number="19">Valamint ugyanis egy embernek engedetlensége áltál sokan bűnösökké lettek; úgy lesznek igazakká egynek engedelmessége révén sokan.</verse>
				<verse number="20">A törvény pedig közbejött, hogy a bűn megsokasodjék. De midőn a bűn megsokasodott, a kegyelem tuláradott,</verse>
				<verse number="21">hogy amint uralkodott a bűn a halálra, úgy a kegyelem is uralkodjék az igazság révén az örök életre, a mi Urunk Jézus Krisztus által.</verse>
			</chapter>
			<chapter number="6">
				<verse number="1">Mit szólunk tehát hozzá? Megmaradjunk a bűnben, hogy a kegyelem túláradjon?</verse>
				<verse number="2">Isten mentsen! Mert akik meghaltunk a bűnnek, hogyan élhetnénk még abban?</verse>
				<verse number="3">Vagy nem tudjátok-e, hogy mind, akik Jézus Krisztusban meg vagyunk keresztelve, az ő halálában kereszteltettünk meg?</verse>
				<verse number="4">Mert eltemettettünk vele együtt a keresztség által a halálba; hogy valamint Krisztus feltámadott halottaiból az Atyának dicsősége által, úgy mi is új életet éljünk.</verse>
				<verse number="5">Mert ha egyesültünk vele az ő halálának hasonlatossága révén, feltámadásában is úgy leszünk.</verse>
				<verse number="6">Tudjuk azt, hogy a bennünk élő régi ember vele együtt megfeszíttetett, hogy a bűnös test lerontassék és többé ne szolgáljunk a bűnnek.</verse>
				<verse number="7">Mert aki meghalt, megigazult a bűntől.</verse>
				<verse number="8">Ha pedig meg haltunk Krisztussal, hisszük, hogy élni is fogunk Krisztussál együtt.</verse>
				<verse number="9">Mert tudjuk, hogy Krisztus, miután halottaiból feltámadott, már nem hal meg, a halál őrajta többé nem uralkodik.</verse>
				<verse number="10">Mert amennyiben a bűnnek meghalt, egyszer halt meg; amennyiben pedig él, Istennek él.</verse>
				<verse number="11">Így képzeljétek ti is magatokat meghalva a bűnnek, de élve Istennek, a mi Urunk Jézus Krisztusban.</verse>
				<verse number="12">Ne uralkodjék tehát halandó testetekben a bűn, hogy kívánságainak hódoljatok.</verse>
				<verse number="13">De tagjaitokat se engedjétek át a gonoszság eszközeiül a bűnnek, hanem mint akik halottakból élőkké lettetek, ajáljátok fel magatokat Istennek, és tagjaitokat az igazság fegyvereiül Istenért.</verse>
				<verse number="14">Mert a bűn nem fog rajtatok uralkodni; mivelhogy nem a törvény alatt, hanem a kegyelem alatt álltok.</verse>
				<verse number="15">Mitévők legyünk tehát? Vetkezzünk mivel nem a törvény alatt, hanem a kegyelem alatt vagyunk? Isten mentsen!</verse>
				<verse number="16">Nem tudjátok-e, hogy akinek magatokat, mint szolgák, engedelmességre kötelezitek, annak szolgái vagytok, akinek engedelmeskedtek, akár a bűnéi a halálra, akár az engedelmességéi az igazságra?</verse>
				<verse number="17">Hála legyen azonban Istennek, hogy (ti, kik) a bűnnek szolgái voltatok, szívből engedelmeskedtetek annak a tanításnak, melyre titeket oktattak.</verse>
				<verse number="18">Megszabadulva pedig a bűntől, az igazság szolgái lettetek.</verse>
				<verse number="19">Emberileg szólok a ti testi gyarlóságtok miatt: valamint ugyanis fölajánlottátok tagjaitokat a tisztátalanságnak és gonoszságnak szolgálatára, hogy gonoszát tegyetek, úgy adjátok most tagjaitokat az igazság szolgálatába, hogy üdvözüljetek.</verse>
				<verse number="20">Mert mikor a bűnnek szolgái voltatok, szabadok voltatok az igazságtól.</verse>
				<verse number="21">Mi hasznotok volt akkor abból, ami miatt most szégyenkeztek? Hisz annak vége a halál!</verse>
				<verse number="22">Most azonban megszabadulva a bűntől és Isten szolgáivá, válva, hasznotok van a megszentelődésre, melynek célja az örök élet.</verse>
				<verse number="23">Mert a bűn zsoldja a halál, Isten malasztja pedig az örök élet, a mi Urunk Jézus Krisztusban.</verse>
			</chapter>
			<chapter number="7">
				<verse number="1">Vagy nem tudjátok, testvérek, (mert olyanokhoz szólok, kik a törvényt ismerik,) hogy a törvény addig uralkodik az emberen, ameddig él?</verse>
				<verse number="2">Mert a férjnél levő asszony, ameddig férje él, kötve van a törvény által; de ha férje meghalt, fel van oldva a férfi törvénye alól.</verse>
				<verse number="3">Ennélfogva házasságtörőnek mondják, ha férje életében más férfival adja össze magát; de ha férje meghalt, megszabadult a férfi törvényétől.</verse>
				<verse number="4">Eszerint, testvéreim, ti is meg vagytok halva a törvénynek, a Krisztus teste által, hogy máséi legyetek, azé, ki feltámadott halottaiból, hogy Istennek gyümölcsözzünk.</verse>
				<verse number="5">Mert midőn a testben voltunk, a törvényből eredő bűnös szenvedélyek működtek tagjainkban, hogy a halálnak gyümölcsözzenek;</verse>
				<verse number="6">most azonban fel vagyunk oldozva a halál törvénye alól, melyben fogva voltunk, hogy ezután a lélek újdonságában és nem a betű ósdiságában szolgáljunk.</verse>
				<verse number="7">Mit mondjunk tehát? Talán a törvény bűn? Távolról sem! De a bűnt csak a törvény által ismertem meg; mert a kívánságról nem tudtam volna, ha a törvény nem mondaná: Ne kivánj!</verse>
				<verse number="8">A bűn azonban megragadva az alkalmat, a törvény által minden kívánságot felgerjesztett bennem. Mert a törvény nélkül a bűn meg volt halva.</verse>
				<verse number="9">Én pedig egy ideig törvény nélkül éltem. De mihelyt a törvény jött, a bűn föléledt,</verse>
				<verse number="10">én pedig meghaltam, s így történt, hogy a törvény, mely az életre szolgált, nekem halálomra vált.</verse>
				<verse number="11">Mert a bűn alkalmat véve a parancsolatból, félrevezetett engem, és az által megölt.</verse>
				<verse number="12">De azért szent a törvény, és szent a parancsolat, és igaz, és jó.</verse>
				<verse number="13">Ami tehát jó, nekem halálomra vált? Távolról sem! De a bűn, hogy bűnnek tűnjék fel, a jó által nekem halált szerzett, hogy a bűn fölötte vétkes legyen a parancsolat által.</verse>
				<verse number="14">Tudjuk ugyanis, hogy a törvény szellemi; én pedig testi vagyok, kiszolgáltatva a bűnnek.</verse>
				<verse number="15">Mert amit cselekszem, magam sem értem, mert nem a jót teszem, amit akarok, hanem a rosszat, amit gyűlölök, azt művelem.</verse>
				<verse number="16">Ha pedig azt teszem, amit nem akarok, elismerem a törvényről, hogy jó.</verse>
				<verse number="17">Most azonban már nem én művelem azt, hanem a bűn, mely bennem lakik.</verse>
				<verse number="18">Mert tudom, hogy nem lakik énbennem, azaz a testemben jó.* Mert akarni kész vagyok, de a jót megtenni nem találok magamban erőt.</verse>
				<verse number="19">Mert nem a jót cselekszem, amit akarok, hanem a rosszat, amit nem akarok, azt teszem.</verse>
				<verse number="20">Ha pedig azt teszem amit nem akarok, akkor már nem én teszem, hanem a bennem lakó bűn,</verse>
				<verse number="21">Arra a törvényre akadok tehát (magamban), hogy mikor jót akarok tenni, a rossz van kezemre.</verse>
				<verse number="22">A belső ember szerint ugyanis örömömet találom az Isten törvényében;</verse>
				<verse number="23">de tagjaimban, más törvényt látok, amely ellenkezik elmém törvényével, és rabigájába hajt a bűn törvényének, mely tagjaimban van.</verse>
				<verse number="24">Én szerencsétlen ember! ki szabadít meg engem e halálnak testéből?</verse>
				<verse number="25">Az Isten kegyelme a mi Urunk Jézus Krisztus által, így tehát én magam elmével Isten törvényének szolgálok, testtel pedig a bűn törvényének.</verse>
			</chapter>
			<chapter number="8">
				<verse number="1">Nincs tehát már kárhozat azokra nézve, kik Jézus Krisztusban vannak, kik nem a test szerint élnek.</verse>
				<verse number="2">Mert a Jézus Krisztusban való életnek törvénye megszabadított engem a bűnnek és halálnak törvényétől.</verse>
				<verse number="3">Mert ami lehetetlen volt, a törvénynek - amennyiben azt a test meggyengitette, - elküldvén Isten az ő Fiát a bűnös test alakjában, a bűn miatt a bűnt a testben,</verse>
				<verse number="4">kárhoztatta, hogy a törvény által eszközölt megigazulás végbemenjen rajtunk, kik nem a test szerint élünk, hanem a lélek szerint.</verse>
				<verse number="5">Mert akik test szerint élnek, azon jártatják eszüket, ami a testé. Akik pedig lélek szerint élnek, lelki dolgokról gondolkoznak.</verse>
				<verse number="6">Mert a testi okosság halál; a lelki okosság pedig élet és békeség.</verse>
				<verse number="7">Mert a testi bölcsesség ellenkezik Istennel, mivel nem veti magát alá Isten törvényének, minthogy erre nem is képes.</verse>
				<verse number="8">Akik pedig a test szerint élnek, Isten előtt kedvesek nem lehetnek.</verse>
				<verse number="9">Ti azonban nem a test szerint éltek, hanem a lélek szerint, ha ugyan az Isten lelke lakozik bennetek. Ha azonban valakiben nincs meg a Krisztus lelke, az nem a magáé.</verse>
				<verse number="10">De ha Krisztus bennetek van, a test ugyan meg halva a bűn miatt, a lélek azonban él a megigazulás folytán.</verse>
				<verse number="11">Hogyha pedig annak lelke, aki Jézust halottaiból feltámasztotta, bennetek lakik, aki Jézus Krisztust feltámasztotta halottaiból, a ti halandó testeiteket is életre fogja kelteni az ő lelkéért, mely bennetek lakik.</verse>
				<verse number="12">Így tehát, testvérek, nem tartozunk a testnek azzal, hogy a test szerint éljünk.</verse>
				<verse number="13">Mert ha a test szerint éltek, meghaltok; ha ellenben a lélek által a test cselekedeteit megöldöklitek, élni fogtok.</verse>
				<verse number="14">Mert mindazok, kiket Isten lelke vezérel, Isten gyermekei.</verse>
				<verse number="15">Mert nem a szolgaság lelkét kaptátok, hogy ismét féljetek, hanem a fogadott gyermekek lelkét kaptátok, melyben azt kiáltjuk: Abba (atya)!</verse>
				<verse number="16">Ugyanis a Lélek maga tesz bizonyságot a mi lelkűnknek, hogy Isten gyermekei vagyunk.</verse>
				<verse number="17">Ha pedig gyermekei, akkor örökösei is; vagyis örökösei Istennek, Krisztusnak pedig örököstársai; ha ugyan vele szenvedünk, hogy vele meg is dicsőíttessünk.</verse>
				<verse number="18">Mert azt tartom, hogy a jelenidei szenvedések nem hasonlíthatók a jövendő dicsőséghez, mely rajtunk meg fog nyilvánulni.</verse>
				<verse number="19">Mert a természet várva várja az Isten gyermekeinek (dicsőséges) megjelenését.</verse>
				<verse number="20">Múlandóságnak van ugyanis a természet alávetve, nem önszántából, hanem a miatt, aki meghódította a reménység fejében.</verse>
				<verse number="21">Mert maga a természet is fel fog szabadulni az enyészet szolgaságából, az Isten gyermekeinek dicsőséges szabadságára.</verse>
				<verse number="22">Tudjuk ugyanis, hogy minden teremtmény fohászkodik és vajúdik mindez ideig.</verse>
				<verse number="23">De nemcsak az, hanem mi magunk is, kik a lélek zsengéit bírjuk, mi is fohászkodunk magunkban, várva az Isten gyermekeivé fogadtatást, testünknek váltságát.</verse>
				<verse number="24">Mert remény által üdvözültünk. A reménység azonban, mely látható, nem reménység; mert aki mit lát, minek remélje?</verse>
				<verse number="25">Ha pedig azt reméljük, amit nem látunk, türelemmel várjuk.</verse>
				<verse number="26">Hasonlókép pedig a Lélek is segit gyarlóságunkon, mert mi nem tudjuk, hogy miért imádkozzunk illendőképen; hanem maga a Lélek könyörög értünk kimondhatatlan fohászkodásokkal.</verse>
				<verse number="27">Az azonban, aki a sziveket vizsgálja, tudja, hogy mit kivan a Lélek; mert Isten (tetszése) szerint könyörög a szentekért.</verse>
				<verse number="28">Tudjuk pedig, hogy az Istent szeretőknek minden javukra szolgál, azoknak, kik a végzés szerint szenteknek vannak hivatva.</verse>
				<verse number="29">Mert akiket előre ismert, azokat előre ki is jelölte, hogy hasonlókká legyenek az ő Fia képéhez, hogy ő legyen az elsőszülött a sok testvér között.</verse>
				<verse number="30">Akiket, pedig előre kijelölt, azokat meg is hivta; és akiket meghívott, azokat igazakká is tette; akiket pedig igazakká tett, azokat meg is dicsőitette.</verse>
				<verse number="31">Mit szólunk tehát ehez? Ha Isten velünk, ki ellenünk?</verse>
				<verse number="32">Ő még tulajdon Fiának sem kegyelmezett, hanem odaadta őt mindnyájunkért; hogyne ajándékozott volna ővele nekünk mindent?</verse>
				<verse number="33">Ki emel vádat az Isten választoltai ellen? Hiszen Isten az, aki őket igazolja!</verse>
				<verse number="34">Ki az, aki őket elitélné? Jézus Krisztus (az,) aki meghalt, sőt fel is támadott, ki az Isten jobbján ül és könyörög érettünk.</verse>
				<verse number="35">Ki választ el tehát minket Krisztus szeretetétől? szenvedés vagy szorongatás? éhség vagy mezítelenség? veszedelem vagy üldözés, vagy kard?</verse>
				<verse number="36">Amint irva van: Te éretted öldökölnek minket egész nap; megölésre szánt juhoknak tekintenek bennünket.</verse>
				<verse number="37">De mindebben győzedelmeskedünk annak kedveért, aki minket szeretett.</verse>
				<verse number="38">Mert bizonyos vagyok benne, hogy sem halál sem élet, sem angyalok sem fejedelemségek sem hatalmasságok, sem jelenvaló sem jövendő, sem erő,</verse>
				<verse number="39">sem magasság, sem mélység, sem másegyéb teremtmény el nem választhat minket Isten szeretetétől, mely a mi Urunk Jézus Krisztusban van.</verse>
			</chapter>
			<chapter number="9">
				<verse number="1">Igazságot mondok Krisztusban, nem hazudok; miről bizonyságot tesz lelkiismeretem a Szentlélekben,</verse>
				<verse number="2">hogy nagy szomorúságot és folytonos fájdalmat érzek szivemben.</verse>
				<verse number="3">Mert inkább magam óhajtanék száműzve lenni Krisztustól az én testvéreimért, kik a test szerint rokonaim,</verse>
				<verse number="4">kik Izraeliták, kiké a fiúvá fogadtatás és a dicsőség, a szövetség és a törvényhozás, az istentisztelet és az ígéretek;</verse>
				<verse number="5">kikéi az atyák, és akiktől származott test szerint a Krisztus is, ki Isten mindenek fölött, áldott mindörökké. Ámen.</verse>
				<verse number="6">De nem mintha az Isten szava megdőlt volna. Ugyanis, nem mind Izraeliták azok, akik Izraeltől származnak;</verse>
				<verse number="7">sem nem mind fiai, akik Ábrahámnak ivadékai, hanem: \Izsákban nyer nevet a te magvad.\</verse>
				<verse number="8">Azaz: nem akik a testnek gyermekei, azok az Isten gyermekei, hanem az ígéret gyermekei számittatnak az ivadékhoz.</verse>
				<verse number="9">Mert az ígéret szava ez: Ez időtájban eljövök, és Sárának fia lesz.</verse>
				<verse number="10">De nemcsak neki, hanem Rebekkának is, ki egy közösüléssel fogant Izsáktól, a mi atyánktól.</verse>
				<verse number="11">Mert mikor még nem születtek, sem semmi jót vagy rosszat nem tettek, (hogy az Istennek szabad választására vonatkozó végzése érvényben maradjon)</verse>
				<verse number="12">nem a cselekedetekért, hanem a hívó akaratából mondatott neki, hogy: A nagyobbik szolgál majd a kisebbiknek,</verse>
				<verse number="13">amint irva van: Jákobot szerettem, Ézsaut pedig gyűlöltem.</verse>
				<verse number="14">Mit mondjunk erre? Vajjon hamisság van Istennél? Dehogy!</verse>
				<verse number="15">Hiszen Mózesnek azt mondja: Könyörülök akin könyörülök, és irgalmasságot teszek azzal, akit megsajnálok.</verse>
				<verse number="16">Tehát sem az akaróé, sem a futóé, hanem a könyörülő Istené.</verse>
				<verse number="17">Mert az írás azt mondja Fáraónak: Avégre támasztottalak téged, hogy rajtad megmutassam hatalmamat, és hogy az én nevemnek híre legyen az egész földön.</verse>
				<verse number="18">Tehát akin akar, megkönyörül, és akinek akarja, megkeményiti a szivét.</verse>
				<verse number="19">Erre azt mondod nekem: Mit panaszkodik tehát mégis? Hisz ki állhat ellen az ő akaratának?</verse>
				<verse number="20">Oh ember, ki vagy te, hogy Istennel feleselj? Vajjon a mű mondhatja-e mesterének: Miért alkottál engem így?</verse>
				<verse number="21">Vajjon nem áll-e a fazekasnak hatalmában ugyanazon agyagból némely edényt tisztességes, némelyet pedig alávaló használatra készíteni?</verse>
				<verse number="22">Ha pedig Isten, bár haragját akarta, mutatni és hatalmát megismertetni, a pusztulásra szánt harag edényeit nagy türelemmel elviselte,</verse>
				<verse number="23">hogy mégmutassa az ő dicsőségének gazdagságát az irgalom edényein, melyeket dicsőségre készített,</verse>
				<verse number="24">mint aminőknek minket is hívott, nemcsak a zsidók, hanem a pogányok közül is,</verse>
				<verse number="25">amint Ozeásnál mondja: Hivom a nem én népemet én népemnek, és a nem szeretettet szeretettnek, és a meg nem kegyelmezettet, megkegyelmezettnek;</verse>
				<verse number="26">és lészen, hogy ama helyen, ahol azt mondották nekik: Ti nem vagytok az én népem, az élő Isten fiainak hivatnak.</verse>
				<verse number="27">Izaiás pedig azt kiáltja Izraelről: Ha Izrael fiainak száma annyi lesz is, mint a tenger fövénye, a maradvány üdvözülni fog.</verse>
				<verse number="28">Mert az igét teljesíti és sietteti az igazságban; igen, gyorsan végrehajtja az Úr az igét a földön.</verse>
				<verse number="29">És amint Izaiás előre megmondotta: Ha a seregek Ura nekünk ivadékot nem hagyott volna, olyanokká lettünk volna, mint Sodoma, és hasonlók volnánk Gomorrához.</verse>
				<verse number="30">Mit mondjunk tehát? Hogy a pogányok, kik nem követték az igazságot, megnyerték az igazságot; de azt az igazságot, mely a hitből ered;</verse>
				<verse number="31">Izrael ellenben az igazság törvényét követve, nem jutott el az igazság törvényéhez.</verse>
				<verse number="32">Miért? Mert nem hittel, hanem mintegy cselekedetekkel törekedett utána; mert megbotlottak a botlás kövében,</verse>
				<verse number="33">miként irva van: íme Sionban leteszem a botlásnak kövét és a botrány kőszikláját, és mindaz, aki benne hisz, meg nem szégyenül.</verse>
			</chapter>
			<chapter number="10">
				<verse number="1">Testvérek! az én szivem óhajtása és könyörgése száll Istenhez az ő üdvösségükért.</verse>
				<verse number="2">Mert bizonyságot teszek róluk, hogy van buzgóságuk Isten iránt, de nem öntudatos.</verse>
				<verse number="3">Mert nem ismervén Isten igazságát, és a magokét akarván érvényesíteni, nem vetik alá magokat Isten igazságának.</verse>
				<verse number="4">Mert a törvénynek végcélja Krisztus, minden hívőnek megigazulására.</verse>
				<verse number="5">Mert Mózes azt irta, hogy amely ember a törvény szerinti igazságot teljesiti, élni fog abban.</verse>
				<verse number="6">A hitből származó igazságról pedig igy szól: Ne mondjad szivedben: Ki megy fel az égbe? tudnillik hogy Krisztust lehozza;</verse>
				<verse number="7">vagy ki száll le a mélységbe hogy Krisztust halottaiból visszahívja?</verse>
				<verse number="8">De mit mond az irás? Közel van hozzád az ige, a szádban és szivedben, ez a hitnek igéje, melyet hirdetünk.</verse>
				<verse number="9">Mert ha száddal vallód az Úr Jézust és szivedben hiszed, hogy Isten őt feltámasztotta halottaiból, üdvözülsz.</verse>
				<verse number="10">Mert szivvel hiszünk az igazságra, szájjal pedig történik a vallomás az üdvösségre.</verse>
				<verse number="11">Mert az irás azt mondja: Mindaz, aki benne hisz, meg nem szégyenül.</verse>
				<verse number="12">Mert nincs külömbség zsidó és (pogány) görög között, mivel ugyanaz az egy az Úruk mindnyájuknak, ki gazdag mindazok iránt, kik őt segitségül hívják.</verse>
				<verse number="13">Mert mindaz, aki az Úr nevét segitségül hivja, üdvözülni fog.</verse>
				<verse number="14">Ámde hogyan fogják segitségül hivni, akiben nem hisznek? Vagy hogyan hisznek annak, akit nem hallottak? Hogyan halljanak azonban tanitó nélkül?</verse>
				<verse number="15">Hogyan tanítanak pedig, hacsak nem küldetnek? miként irva van: Mily szépek a békét-, a jót hirdetőknek lábai!</verse>
				<verse number="16">De nem mindannyian engedelmeskednek az evangéliumnak. Azért mondja Izaiás: Uram ki hisz a mi hallomásunknak?</verse>
				<verse number="17">A hit tehát a hallásból ered, a hallás pedig Krisztus igéje által (történik).</verse>
				<verse number="18">De azt mondom: Vajjon nem hallották? Hiszen az egész földre kihatott az ő szavok, és a földkerekség határaira az ő igéjök.</verse>
				<verse number="19">De mondom: Vajjon Izrael nem értette meg? Mózes az első, aki igy szól: Én titeket féltékenységre ingerellek egy nemlétező nép ellen; egy esztelen nép ellen haragra viszlek titeket.</verse>
				<verse number="20">Izaiás pedig nekibátorodva azt mondja: Megtaláltak engem, akik nem kerestek, nyíltan megjelentem azoknak, akik nem kérdeztek.</verse>
				<verse number="21">Izraelhez pedig igy szól: Egész nap kitártam kezeimet a hitetlen és ellenmondó néphez.</verse>
			</chapter>
			<chapter number="11">
				<verse number="1">Azt kérdem tehát: Vajjon Isten elvetette az ő népét? Távolról sem! Hiszen én is Izraelita vagyok, Ábrahám ivadékából, Benjámin nemzetségéből.</verse>
				<verse number="2">Nem vetette el Isten az ő népét, melyet előre ismert. Vagy nem tudjátok-e mit mond az irás Illésről, miképen panaszkodik Istennek Izrael ellen?</verse>
				<verse number="3">Uram! a te prófétáidat megölték, oltáraidat felforgatták, és én egyedül maradtam, és életemre törnek.</verse>
				<verse number="4">Ám mit mond neki az isteni válasz? Meghagytam magamnak hétezer férfit, kik nem hajtottak térdet Baál előtt.</verse>
				<verse number="5">Így tehát mostanában is egy maradvány a kegyelem választása szerint megmenekült.</verse>
				<verse number="6">Ha pedig kegyelemből, akkor nem cselekedetekért; mert különben a kegyelem már nem volna kegyelem.</verse>
				<verse number="7">Hogyan tehát? Amit Izrael keresett, nem nyerte meg. A választottak azonban megnyerték, a többiek ellenben elvakultak,</verse>
				<verse number="8">amint irva van: Isten a kábultság lelkét adta nekik, szemeket, hogy ne lássanak, és füleket, hogy ne halljanak mai napiglan.</verse>
				<verse number="9">És Dávid mondja: Váljon nekik az ő asztaluk tőrré és hálóvá, botránkozássá és büntetéssé.</verse>
				<verse number="10">Homályosuljanak el szemeik, hogy ne lássanak, és görbítsd meg hátukat mindenkor.</verse>
				<verse number="11">Kérdem tehát: Vajjon annyira megbotlottak, hogy elestek? Épen nem! Sőt az ő botlásuk üdvösségére vált a pogányoknak, hogy velők versenyezzenek.</verse>
				<verse number="12">Ha pedig már az ő elestük gazdagulása a világnak, és az ő megfogyatkozásuk gazdagulása a pogányoknak, mennyivel inkább az ő teljes számuk?</verse>
				<verse number="13">Mert nektek, pogányoknak mondom: Amennyiben a pogányok apostola vagyok, megbecsülöm hivatalomat,</verse>
				<verse number="14">ha netalán versenyre bírhatnám saját véreimet és megmenthetnék közölök némelyeket.</verse>
				<verse number="15">Mert ha azoknak veszte a világnak megengesztelése, mi lenne más az ő felvételük, mint feléledés a halálból?</verse>
				<verse number="16">Mert ha a zsenge meg van szentelve, akkor a többi is; és ha a gyökér szent, az ágak is azok.</verse>
				<verse number="17">Hogyha pedig némelyek az ágakból letörtek, és te (pogány) mint vadolajág beléjök oltattál és részessé lettél a gyökérben és az olajfa kövérségében,</verse>
				<verse number="18">ne dicsekedjél az ágakkal szemben. Ha pedig dicsekszel, nem te tartod a gyökeret, hanem a gyökér tégedet.</verse>
				<verse number="19">Erre azt mondod: Letörtek az ágak, hogy én beoltassam.</verse>
				<verse number="20">Helyes; a hitetlenség miatt törtek le. Te pedig a hit által állsz; ne légy fenhéjázó, hanem félj!</verse>
				<verse number="21">Mert ha Isten a természetes ágaknak nem kegyelmezett, hátha neked sem kegyelmez!</verse>
				<verse number="22">Lásd tehát az Isten jóságát és szigorúságát. Azok ellen ugyanis, akik elestek, szigorúságát, magad iránt pedig az Isten jóságát, ha megmaradsz a jóban, mert különben téged is kivágnak.</verse>
				<verse number="23">De azok is be fognak oltatni, ha meg nem maradnak a hitetlenségben; mert elég hatalmas az Isten, hogy újra beoltsa őket.</verse>
				<verse number="24">Mert ha te a természetes vad-olajfából kivágattál és a természet ellen beoltattál a nemes olajfába: mennyivel inkább beoltatnak a saját olajfájukba azok, akik annak természete szerint valók?</verse>
				<verse number="25">Mert nem akarom, testvéreim, hogy ismeretlen maradjon előttetek az a titok (hogy ne bízzatok a saját bölcseségtekben), miszerint a vakság Izraelnek egy részénél addig tart, mig a pogányok teljes számban be nem mennek,</verse>
				<verse number="26">akkor majd egész Izrael üdvözül, amint irva van: Eljön Sionból a szabaditó, és elhárítja Jákobról a gonoszságot.</verse>
				<verse number="27">És ez az én szövetségem velők, midőn majd elveszem bűneiket.</verse>
				<verse number="28">Az evangéliumra nézve ugyan ellenségek timiattatok; de a választottságnál fogva kedvesek az atyákért.</verse>
				<verse number="29">Mert Isten az ő ajándékait és meghívását nem bánja meg.</verse>
				<verse number="30">Mert valamint ti is egykor nem hittetek az Istennek, most pedig irgalmasságot nyertetek az ő hitetlenségök folytán,</verse>
				<verse number="31">úgy most ők is hitetlenekké lettek a ti megkegyelmeztetéstekre, hogy majd ők is irgalmasságot nyerjenek.</verse>
				<verse number="32">Mert Isten valamennyit a hitetlenségbe hagyta merülni, hogy valamennyin megkönyörüljön.</verse>
				<verse number="33">Oh Isten bölcseségének és tudományának mélységes gazdagsága! mily megfoghatatlanok az ő ítéletei, és megvizsgálhatatlanok az ő utai!</verse>
				<verse number="34">Mert ki láthat át az Úr végzésein? Vagy ki volt az ő tanácsadója?</verse>
				<verse number="35">Vagy ki adott neki előbb, hogy visszaadassék neki?</verse>
				<verse number="36">Mert őtőle, és őáltala, és őbenne van minden Őneki legyen dicsőség örökké! Ámen.</verse>
			</chapter>
			<chapter number="12">
				<verse number="1">Kérlek azért titeket, testvéreim, az Isten irgalmára, ajánljátok fel a ti testeiteket élő, szent és Istennek tetsző áldozatul, észszerű hódolatotok gyanánt.</verse>
				<verse number="2">És ne szabjátok magatokat e világhoz, hanem alakuljatok át a ti érzéseiteknek megújulása által, hogy megvizsgáljátok mi az Isten akarata, mi előtte jó, kedves, és tökéletes.</verse>
				<verse number="3">A nekem jutott kegyelemnél fogva mondom tehát mindegyikteknek, hogy ne gondoljatak többet magatok felől, mint amennyit gondolni illik, hanem gondolkozzatok józanul, és ahogy Isten a hit mértékét kinek-kinek kiosztotta.</verse>
				<verse number="4">Mert valamint egy testben sok tagunk van, de nem minden tagnak ugyanaz a teendője:</verse>
				<verse number="5">úgy sokan egy test vagyunk Krisztusban, az egyesek pedig egymásnak tagjai.</verse>
				<verse number="6">A nekünk jutott kegyelem szerint azonban különböző adományaink vannak. Úgymint: a jövendölés (adománya) -, aki ezzel bír, a hit mértéke szerint (éljen vele);</verse>
				<verse number="7">vagy akinek valamely hivatala van, maradjon hivatalában; aki tanit, a tanítás mellett,</verse>
				<verse number="8">aki int, az intés mellett, aki adakozik, adjon egyszerűségben, aki előljáró, legyen gondossággal; aki irgalmasságot gyakorol, tegye vidámsággal.</verse>
				<verse number="9">A szeretet legyen tettetés nélkül! Gyűlöljétek a rosszat, ragaszkodjatok a jóhoz!</verse>
				<verse number="10">Testvéri szeretettel szeretve egymást, legyetek egymás iránt tisztelettel!</verse>
				<verse number="11">Ne legyetek tunyák a gondosságban, hanem lélekben buzgók, szolgálatkészek az Urnak!</verse>
				<verse number="12">Legyetek a reményben vidámak, a szenvedésben béketürők, az imádságban állhatatosak,</verse>
				<verse number="13">a szentek szükségeiben résztvevők, vendégszeretők!</verse>
				<verse number="14">Áldjátok a ti üldözőiteket; áldjátok, és ne átkozzátok őket!</verse>
				<verse number="15">Örvendjetek az örvendezőkkel, sírjatok a sírokkal!</verse>
				<verse number="16">Legyetek egyetértők, nem fennhéjázók, hanem leereszkedők! Ne tartsátok önmagátokat okosaknak!</verse>
				<verse number="17">Senkinek rosszért rosszal ne fizessetek! Jóra törekedjetek, nemcsak Isten előtt, hanem minden ember előtt is.</verse>
				<verse number="18">Ha lehetséges, amennyiben tőletek függ, minden emberrel békében legyetek!</verse>
				<verse number="19">Ne bosszuljátok meg önmagatokat, szeretteim, hanem adjatok helyet a haragnak, mert írva van: Enyém a bosszú, én majd megfizetek, úgymond az Úr.</verse>
				<verse number="20">Sőt ha éhezik ellenséged, adj neki enni; ha szomjúhozik, adj neki inni; mert ha ezt cselekszed, parazsat raksz fejére.</verse>
				<verse number="21">Ne hagyd magad legyőzetni a gonosztól, hanem jóval győzd le a rosszat!</verse>
			</chapter>
			<chapter number="13">
				<verse number="1">Minden ember engedelmeskedjék a felsőbb hatóságoknak, mert nincs hatalom, mint csak Istentől, amelyek pedig vannak, Istentől vannak rendelve.</verse>
				<verse number="2">Aki tehát ellene szegül a hatalomnak, Isten rendelésének szegül ellene. Akik pedig ellenszegülnek, kárhozatot hoznak önmagokra.</verse>
				<verse number="3">Mert az elöljárók nem arra valók, hogy a jó cselekedettől elijesszenek, hanem a rossztól. Ha nem akarsz a hatóságtól félni, tégy jót, és meg fog dicsérni.</verse>
				<verse number="4">Mert az Isten szolgája ő a te javadra. De ha rosszat teszesz, félj! Mert nem hiába viseli a kardot. Mert Isten szolgája, hogy végrehajtsa a büntetést azon, ki rosszat cselekszik.</verse>
				<verse number="5">Ennélfogva szükségképen engedelmeskedjetek, nemcsak a büntetés miatt, hanem a lelkiismeret végett is.</verse>
				<verse number="6">Hiszen ez okból fizetitek az adókat is; mivel ők Isten szolgái, kik erre vannak rendelve.</verse>
				<verse number="7">Adjátok meg tehát mindenkinek, amivel tartoztok: akinek adóval, adót; akinek vámmal, vámot; akinek félelemmel, félelmet; akinek tisztelettel, tiszteletet.</verse>
				<verse number="8">Senkinek ne tartozzatok semmivel, mint csak az egymás iránt való szeretettel; mert aki szereti felebarátját, teljesítette a törvényt.</verse>
				<verse number="9">Mert: Ne paráználkodjál, ne ölj, ne lopj, hamis tanúságot ne szólj, ne kívánd a másét, és ami egyéb parancsolat van, össze van foglalva e szóban: Szeressed felebarátodat, mint tennenmagadat!</verse>
				<verse number="10">A felebaráti szeretet rosszat nem cselekszik. A törvény teljesítése tehát a szeretet.</verse>
				<verse number="11">És ezt - mivel tudjuk az időt, hogy már itt az óra, az álomból felkelnünk. Mert most közelebb van ami üdvösségünk, mint mikor hívőkké lettünk.</verse>
				<verse number="12">Az éj előrehaladt, a nap pedig elközelgetett. Vessük le tehát a sötétség cselekedeteit, és oltsuk fel a világosság fegyvereit!</verse>
				<verse number="13">Járjunk tisztességesen, mint nappal, nem lakmározásban és részegeskedésben, nem ágyasházakban és szemtelenségekben, nem perlekedésben és versengésben;</verse>
				<verse number="14">hanem öltsétek magatokra az Úr Jézus Krisztust, és a testet ne dédelgessétek rossz kívánságokban.</verse>
			</chapter>
			<chapter number="14">
				<verse number="1">A hitben gyengét fogadjátok be anélkül, hogy a vélemények fölött vitatkoznátok.</verse>
				<verse number="2">Mert némelyik azt hiszi, hogy mindent megehetik; aki pedig gyenge, egyék főzeléket.</verse>
				<verse number="3">Aki eszik, ne vesse meg azt, aki nem eszik; és aki nem eszik, ne ítélje meg azt, aki eszik; mert Isten fogadta be őt.</verse>
				<verse number="4">Ki vagy te, ki más szolgáját megítéled? Saját urának áll, vagy bukik. Állani fog pedig, mert Isten elég hatalmas, hogy őt fönntartsa.</verse>
				<verse number="5">Mert az egyik megkülönbözteti egyik napot a másiktól, a másik pedig minden napot egyformának tart; kövesse kiki a saját nézetét.</verse>
				<verse number="6">Aki a napok közt külömbséget tesz, az Úrért tesz különbséget; és aki eszik, az Úrért eszik, hálát adva Istennek. És aki nem eszik, az Úrért nem eszik, és hálát ad Istennek.</verse>
				<verse number="7">Mert egyikünk sem él önmagának, és egyikünk sem hal meg önmagának.</verse>
				<verse number="8">Mert ha élünk, az Urnák élünk; ha meghalunk, az Urnák halunk meg. Tehát akár élünk, akár halunk, az Úréi vagyunk.</verse>
				<verse number="9">Mert azért halt meg és támadott fel Krisztus, hogy úgy a holtakon, mint az élőkön uralkodjék.</verse>
				<verse number="10">Hát te miért ítéled meg felebarátodat? Vagy miért veted meg felebarátodat? Hiszen mindannyian Krisztus itélő széke elé fogunk állni.</verse>
				<verse number="11">Mert írva van: Életemre mondom - így szól az Úr, - hogy meghajol előttem minden térd, és minden nyelv megvallja az Istent.</verse>
				<verse number="12">Eszerint tehát mindegyikünk magáról ad számot Istennek.</verse>
				<verse number="13">Ezentúl tehát ne ítélkezzünk egymás fölött, hanem inkább azon legyetek, hogy felebarátotoknak megütközést, vagy botrányt ne okozzatok!</verse>
				<verse number="14">Tudom, és bizom az Úr Jézusban, hogy magában véve semmi sem tisztátalan, hanem csak aki valamit tisztátalannak tart, annak tisztátalan.</verse>
				<verse number="15">Mert ha felebarátod valamely étel miatt megszomorodik, már nem a szeretet szerint cselekszel. Ne döntsd kárhozatba ételeddel azt, akiért Krisztus meghalt!</verse>
				<verse number="16">Ne káromolják azért a mi jónkat!</verse>
				<verse number="17">Mert az Isten országa nem étel és ital, hanem igazság, békeség és öröm a Szentlélekben.</verse>
				<verse number="18">Aki ebben szolgál Krisztusnak, kedves az Isten, és dicséretes az emberek előtt.</verse>
				<verse number="19">Törekedjünk tehát arra, ami békeségre visz, és őrizzük meg egymással szemben, ami épülésre szolgál.</verse>
				<verse number="20">Az étel miatt ne rontsd le az Isten müvét! Minden tiszta ugyan, de rossz annak, aki mások megbotránkoztatására eszik.</verse>
				<verse number="21">Jó húst nem enni és bort nem inni, sem semmi egyebet, amin felebarátod megütközik, megbotránkozik, vagy meginog.</verse>
				<verse number="22">Ha van hited, tartsd meg magadnak Isten szine előtt! Boldog aki önnönmagát el nem itéli az által, amit jónak tart.</verse>
				<verse number="23">Aki pedig különbséget tesz, el van Ítélve, ha eszik, mert nem meggyőződésből (cselekszik). Mindaz pedig, ami nem meggyőződésből történik, bűn.</verse>
			</chapter>
			<chapter number="15">
				<verse number="1">Mi, akik erősebbek vagyunk, tartozunk a gyengék gyarlóságait elviselni, és nem önmagunkban tetszelegni.</verse>
				<verse number="2">Mindegyiktek keresse felebarátja kedvét annak javára és épülésére.</verse>
				<verse number="3">Mert Krisztus nem a maga kedvét kereste, hanem amint irva van: A téged szidalmazóknak szidalmai hullottak rám.</verse>
				<verse number="4">Mert minden, ami irva van, a mi tanulságunkra van megírva, hogy béketürés és az írások vigasztálasa által reményre tegyünk szert.</verse>
				<verse number="5">A béketürés és vigasztalás Istene pedig adja meg nektek, hogy egymással egyetértsetek a mi Urunk Jézus Krisztus (példája) szerint,</verse>
				<verse number="6">hogy egyetértve, egy szájjal tiszteljétek Istent, a mi Urunk Jézus Krisztus Atyját.</verse>
				<verse number="7">Ennekokáért fogjátok egymásnak pártját, valamint Krisztus is pártotokat fogta, Isten dicsőségére!</verse>
				<verse number="8">Mert azt mondom, hogy Jézus Krisztus szolgája lett a körülmetélkedésnek Isten igazmondása miatt, az atyáknak tett ígéretek megerősítésére;</verse>
				<verse number="9">a pogányok pedig az ő irgalmasságáért magasztalják Istent, amint irva van: Azért magasztallak téged, Uram, a pogányok között, és énekelek nevednek.</verse>
				<verse number="10">És ismét mondja: Örvendjetek pogányok az ő népével.</verse>
				<verse number="11">És ismét: Dicsérjétek az Urat minden nemzetek, és magasztaljátok őt minden népek!</verse>
				<verse number="12">És ismét azt mondja Izaiás: Jesszének gyökere lesz, és aki abból támad a nemzetek kormányzására, abban biznak a nemzetek.</verse>
				<verse number="13">A reménység Istene pedig töltsön el titeket minden örömmel és békeséggel a hitben, hogy bővelkedjetek a reményben és a Szentlélek erejében!</verse>
				<verse number="14">Én pedig magam is megvagyok győződve, testvéreim, arról, hogy ti is telve vagytok szeretettel, telve minden tudománnyal, úgy hogy képesek vagytok egymást meginteni.</verse>
				<verse number="15">Mindazáltal kissé szabadabban irtam nektek, testvérek, hogy emlékeztesselek titeket, ama kegyelemnél fogva, mely nekem Istentől adatott,</verse>
				<verse number="16">miszerint Krisztus Jézusnak szolgája vagyok a pogányok között, hirdetve az Isten evangéliumát, hogy a pogányok áldozata kedves legyen, és megszenteltessék a Szentlélek által.</verse>
				<verse number="17">Az én dicsőségem tehát Jézus Krisztusban van Isten előtt.</verse>
				<verse number="18">Mert semmit sem merek mondani, amit Krisztus én általam nem cselekedett a pogányok meghódítására, szóval és tettel,</verse>
				<verse number="19">jelek és csodák erejével, a Szentlélek erejével; úgy hogy Jeruzsálemtől kezdve köröskörül egész Illiriáig hirdettem Krisztus evangéliumát.</verse>
				<verse number="20">És így hirdettem az evangéliumot, nem ott, ahol Krisztus neve már ismeretes volt, nehogy más által lerakott alapra építsek, hanem amint irva van:</verse>
				<verse number="21">Akiknek nem hirdették őt, meglátják, és akik nem hallották, megértik.</verse>
				<verse number="22">Ezért is voltam leginkább akadályozva hozzátok menni, és gátolva vagyok mindeddig.</verse>
				<verse number="23">Most azonban, midőn eme tartományokban nincs többé tennivalóm, tihozzátok menni pedig sok esztendő óta kívánkozom;</verse>
				<verse number="24">midőn Hispániába indulok, reménylem, hogy átmenőben meglátlak titeket, és ti elkísértek engem oda, miután előbb nálatok egy kissé kipihentem magamat.</verse>
				<verse number="25">Most tehát elutazom Jeruzsálembe a szenteknek szolgálni.</verse>
				<verse number="26">Mert Macedónia és Akája jónak látták a Jeruzsálemben levő szentek szegényeinek némi gyűjtést rendezni.</verse>
				<verse number="27">Jónak látták, de ezzel tartoznak is nekik. Mert ha a pogányok az ő lelki javaikban részesültek, tartoznak nekik az anyagiakban segitségökre lenni.</verse>
				<verse number="28">Amikor majd ezt teljesítettem, és nekik ez összeget kézbesítettem, ti felétek megyek Hispániába.</verse>
				<verse number="29">Tudom pedig, hogy mikor hozzátok megyek, a Krisztus evangéliumának bőséges áldásával érkezem.</verse>
				<verse number="30">Kérlek azért titeket, testvéreim, a mi Urunk Jézus Krisztusra, és a Szentlélek szeretetére, segítsetek engem Istenhez küldött imádságaitokkal,</verse>
				<verse number="31">hogy megszabaduljak a hitetlenektől, kik Judeában vannak, és az én szolgálatomnak áldozata kedves legyen a szenteknek Jeruzsálemben,</verse>
				<verse number="32">hogy Isten akarata szerint örömmel mehessek hozzátok és kipihenhessem magamat nálatok.</verse>
				<verse number="33">A békeség Istene pedig legyen mindnyájatokkal! Ámen</verse>
			</chapter>
			<chapter number="16">
				<verse number="1">Ajánlom pedig nektek Főbét, a mi nővérünket, ki a kenkreai egyháznak szolgálatában áll,</verse>
				<verse number="2">hogy őt szentekhez méltóan fogadjátok az Úrban, és segítségére legyetek, bármely ügyben rátok szorul, mert ő is sokaknak segítségére volt, sőt nekem magamnak is.</verse>
				<verse number="3">Köszöntsétek Priskát és Aquilát, az én segitőimet Jézus Krisztusban;</verse>
				<verse number="4">- kik az én életemért fejökkel játszottak, kiknek nemcsak én mondok köszönetet, hanem a pogányokból megtért összes hitközségek, -</verse>
				<verse number="5">és az ő házukban levő hitközséget is. Köszöntsétek az én szeretett Epenetusomat, ki Ázsia első zsengéje Krisztusban.</verse>
				<verse number="6">Köszöntsétek Máriát, ki sokat fáradozott közöttetek.</verse>
				<verse number="7">Köszöntsétek Andronikust és Juniát, az én rokonaimat és fogolytársaimat, kik az apostoloknál tekintélynek örvendenek, kik én előttem is Krisztus hivei voltak.</verse>
				<verse number="8">Köszöntsétek Ampliátust, szerettemet az Úrban.</verse>
				<verse number="9">Köszöntsétek Orbánt, a mi segítőnket Jézus Krisztusban, és az én kedves Sztakisemet.</verse>
				<verse number="10">Köszöntsétek a derék Apellest Krisztusban.</verse>
				<verse number="11">Köszöntsétek azokat, kik Aristobul házából valók. Köszöntsétek Herodiont, az én rokonomat. Köszöntsétek Narcisszüs házbelieit, kik az Úrban vannak.</verse>
				<verse number="12">Köszöntsétek Trifénát és Trifozát, kik az Úrban munkálkodnak. Köszöntsétek a szeretett Perzist, ki sokat fáradt az Úrban.</verse>
				<verse number="13">Köszöntsétek Rufust, az Úrban kiválasztottat, és az ő anyját, ki az enyém is.</verse>
				<verse number="14">Köszöntsétek Azinkritust, Felgont, Hermast, Patrobast, Hermest, és a testvéreket, kik velők vannak.</verse>
				<verse number="15">Köszöntsétek Filológust és Júliát, Nereust és az ő nővérét, és Olimpiást és az összes velők lévő szenteket.</verse>
				<verse number="16">Köszöntsétek egymást szent csókkal. Köszöntének titeket Krisztusnak összes hitközségei.</verse>
				<verse number="17">Kérlek azonban titeket, testvérek, vigyázzatok azokra, kik egyenetlenségeket és botrányokat támasztanak azon tanítás ellen, melyet tanultatok, és kerüljétek őket.</verse>
				<verse number="18">Mert az ilyenek nem Krisztus Urunknak szolgálnak, hanem az ő hasuknak, s mézes-mázos beszédekkel és hizelgésekkel tőrbe ejtik az ártatlanok sziveit.</verse>
				<verse number="19">Ám a ti engedelmességtek mindenütt ismeretes. Ennélfogva örömem telik bennetek. De akarom, hogy bölcsek legyetek a jóban, és járatlanok a rosszban.</verse>
				<verse number="20">A békeség Istene pedig törje meg a sátánt lábaitok alatt mihamarább. A mi Urunk Jézus Krisztusnak kegyelme legyen veletek!</verse>
				<verse number="21">Üdvözöl benneteket Timóteus, az én segítőtársam és Lucius és Jázon és Szozipater, az én rokonaim.</verse>
				<verse number="22">Üdvözöllek titeket én, Tercius, ki e levelet irtam, az Úrban.</verse>
				<verse number="23">Üdvözöl titeket Kájus, az én házigazdám, és az egész hitközség. Üdvözöl titeket Erasztus, a város kincstárosa és Kvartus testvér.</verse>
				<verse number="24">A mi Urunk Jézus Krisztus kegyelme legyen veletek! Ámen.</verse>
				<verse number="25">Annak pedig, akinek van hatalma titeket megerősíteni az evangéliumban és Jézus Krisztus tanításában, ama titok kijelentése szerint, mely örök időktől fogva rejtve volt,</verse>
				<verse number="26">mely most a próféták írásai révén az örök Isten rendelése szerint az összes pogányok meghódítására a hitben, kitudódott,</verse>
				<verse number="27">az egyedül bölcs Istennek, őneki legyen tisztelet és dicsőség Jézus Krisztus által mindörökön örökké! Ámen</verse>
			</chapter>
		</book>
		<book number="46">
			<chapter number="1">
				<verse number="1">Pál, Isten akaratából Jézus Krisztusnak hivatott apostola és Szosztenes testvér,</verse>
				<verse number="2">Isten egyházának, mely Korintusban van, a Krisztus Jézusban megszentelteknek, a hivatott szenteknek, mindazokkal együtt, kik a mi Urunk Jézus Krisztus nevét segítségül hivják minden helyen, az övökén és a mienken.</verse>
				<verse number="3">Kegyelem nektek és békeség Istentől, a mi Atyánktól és az Úr Jézus Krisztustól!</verse>
				<verse number="4">Hálát adok értetek mindenkor az én Istenemnek azért az isteni kegyelemért, mely nektek Krisztus Jézusban adatott;</verse>
				<verse number="5">hogy ő általa mindenben meggazdagodtatok, minden tanításban és ismeretben;</verse>
				<verse number="6">valamint hogy a Krisztusról szóló bizonyságtétel megerősödött közöttetek,</verse>
				<verse number="7">úgy hogy semmiféle kegyelemben hiányt nem szenvedtek, kik a mi Urunk Jézus Krisztusnak megjelenését várjátok,</verse>
				<verse number="8">aki majd véglegesen is megerősít titeket, hogy a mi Urunk Jézus Krisztusnak eljövetele napján, kifogástalanok legyetek.</verse>
				<verse number="9">Hű az Isten, aki által hivatva vagytok az ő Fiának, a mi Urunk Jézus Krisztusnak társaságába.</verse>
				<verse number="10">Kérlek pedig titeket, testvérek, a mi Urunk Jézus Krisztus nevére, hogy ugyanazt valljátok mindannyian és ne legyenek köztetek szakadások, hanem tökéletesen egyérzelmüek és egyetértők legyetek.</verse>
				<verse number="11">Értésemre esett ugyanis rólatok, testvéreim, Klóé emberei által, hogy pártoskodások vannak közöttetek.</verse>
				<verse number="12">Értem azt tudnillik, hogy egyesek közületek azt mondják: Én Pálé vagyok, én meg Apollóé, én pedig Kefásé, én végre Krisztusé.</verse>
				<verse number="13">Vajjon megoszlott-e Krisztus? Vajjon Pál feszittetett meg értetek? vagy Pál nevében vagytok megkeresztelve?</verse>
				<verse number="14">Hálát adok Istennek, hogy senkit sem kereszteltem közületek Krispuson és Kájuson kivül;</verse>
				<verse number="15">hogy valaki azt ne mondhassa, hogy az én nevemben vagytok megkeresztelve.</verse>
				<verse number="16">De még Stefánasz házát is én kereszteltem meg; azonkivül nem tudom, hogy más valakit kereszteltem volna.</verse>
				<verse number="17">Mert nem keresztelni küldött engem Krisztus, hanem az evangéliumot hirdetni; de nem bölcselkedő ékesszólással, hogy Krisztus keresztje erejét ne veszítse.</verse>
				<verse number="18">A kereszt igéje ugyanis az elkárhozóknak balgaság; azoknak ellenben, akik üdvözülnek, vagyis nekünk, isteni erő.</verse>
				<verse number="19">Mert írva van: Elvesztem a bölcsek bölcsességét és az okosak okosságát elvetem.</verse>
				<verse number="20">Hol a bölcs? Hol az írástudó? Hol a világ kutatója? Nem tette-e csúffá isten e világ bölcsességét?</verse>
				<verse number="21">Mivel ugyanis a világ az ő bölcsessége által Istent az ő bölcsességében meg nem ismerte, tetszett Istennek a hithirdetésnek balgasága által üdvözíteni a hívőket.</verse>
				<verse number="22">Mert a zsidók jeleket kivannak, a görögök bölcsességet keresnek;</verse>
				<verse number="23">mi pedig a megfeszített Krisztust hirdetjük, ki a zsidóknak botrány, a pogányoknak balgaság,</verse>
				<verse number="24">magoknak a meghívottaknak ellenben, zsidóknak úgy mint görögöknek, Krisztust, az Isten erejét és Isten bölcsességét;</verse>
				<verse number="25">mert az Istentől származó balgaság bölcsebb az embereknél, és az Istentől származó gyengeség erősebb az embereknél.</verse>
				<verse number="26">Mert vegyétek csak tekintetbe, testvérek, hivatástokat! Bizony nem sokan vannak bölcsek test szerint, nem sokan hatalmasok, nem sokan előkelők;</verse>
				<verse number="27">hanem a világ szemében eszteleneket választotta ki Isten, hogy megszégyenítse a bölcseket, és a világ előtt gyengéket választotta ki Isten, hogy szégyenbe hozza az erőseket,</verse>
				<verse number="28">és a világ felfogása szerint hitványakat és megvetetteket választotta ki Isten, és a semminek látszókat, hogy azokat, kik valaminek látszanak, tönkre tegye,</verse>
				<verse number="29">hogy egy ember se dicsekedhessek az ő szine előtt.</verse>
				<verse number="30">Ti pedig őáltala vagytok Krisztus Jézusban, ki nekünk Istentől bölcsesség és igazság, megszentelés és váltság lett,</verse>
				<verse number="31">hogy amint irva van, aki dicsekszik, az Úrban dicsekedjék.</verse>
			</chapter>
			<chapter number="2">
				<verse number="1">Én is, mikor hozzátok jöttem, testvérek, nem léptem fel magasröptű beszéddel vagy bölcsességgel, hogy nektek a Krisztusról szóló bizonyságot hirdessem;</verse>
				<verse number="2">mert nem akartam közöttetek egyébről tudni,: mint csak a Jézus Krisztusról, és pedig a megfeszítettről.</verse>
				<verse number="3">És én gyengeségben és félelemben és nagy rettegésben voltam nálatok;</verse>
				<verse number="4">és az én beszédem és predikálásom nem emberi bölcsességnek rábeszélő ékesszólásában állott, hanem a léleknek és erőnek megmutatásában;</verse>
				<verse number="5">hogy a ti hitetek ne emberek bölcsességén, hanem Isten erején alapuljon.</verse>
				<verse number="6">Beszélünk azonban bölcsességről a tökéletesek között; de nem ennek a világnak, sem e világ nagyjainak bölcsességéről, kik elmúlnak,</verse>
				<verse number="7">hanem beszélünk Istennek titkos, elrejtett bölcsességéről, melyet Isten világ kezdetétől elrendelt a mi dicsőségünkre,</verse>
				<verse number="8">melyet a világ nagyjai közül senki meg nem értett, mert ha megértették volna, a dicsőség Urát soha meg nem feszítették volna.</verse>
				<verse number="9">Hanem amint irva van, hogy: Szem nem látta, sem fül nem hallotta, sem emberi szívbe föl nem hatott, amit Isten azoknak készített, kik őt szeretik;</verse>
				<verse number="10">nekünk azonban kijelentette Isten az ő Lelke által, mert a Lélek mindent átkutat, még az Isten mélységes titkait is.</verse>
				<verse number="11">Mert ki az az ember, aki tudná, mi lakik az emberben, hacsak nem a lélek, mely benne él? Így azt sem ismeri senki, ami Istené, hanem csak az Isten Lelke.</verse>
				<verse number="12">Mi pedig nem e világ lelkét nyertük, hanem azt a Lelket, mely Istentől van, hogy megtudjuk, mit adott nekünk az Isten.</verse>
				<verse number="13">És erről is beszélünk, nem emberi bölcsesség betanult szavaival, hanem a Lélek tanítása szerint, a lelkieket lelkiekkel magyarázva.</verse>
				<verse number="14">Az érzéki ember ónban nem fogja föl, ami az Isten lelkétől származik, mert az balgaság neki és nem képes megérteni, mivel azt lelkiképpen kell megítélni.</verse>
				<verse number="15">A lelki ember ellenben mindent megítél, de őt senki sem ítéli meg:</verse>
				<verse number="16">Mert ki fogta föl az Úr értelmét, hogy őt oktassa? - Mi azonban Krisztus értelmével bírunk.</verse>
			</chapter>
			<chapter number="3">
				<verse number="1">Ennélfogva, testvérek, nem beszélhettem hozzátok, mint lelkiekhez, hanem mint érzékiekhez. Mint Krisztusban csecsemőknek,</verse>
				<verse number="2">tejet adtam inni, nem ételt, mert még nem bírtátok el, sőt még most sem bírjátok el, mert még érzékiek vagytok.</verse>
				<verse number="3">Vagy miután irigység és viszálykodás dúl közöttetek, nem vagytok-e érzékiek és nem éltek-e emberi módra?</verse>
				<verse number="4">Mert ha az egyik azt mondja: Én Pálé vagyok, a másik pedig: Én Apollóé; nem emberek vagytok-e akkor? Vajjon micsoda Apolló? vagy micsoda Pál?</verse>
				<verse number="5">Szolgái annak, akiben hittetek, s mindegyik úgy, amint neki az Úr adta.</verse>
				<verse number="6">Én ültettem, Apolló öntözött, de a növekedést Isten adta.</verse>
				<verse number="7">Ennélfogva sem az nem valami, aki ültet, sem az, aki öntöz, hanem Isten, aki a növekedést adja.</verse>
				<verse number="8">Aki pedig ültet, és aki öntöz, egyek. Kiki pedig megkapja saját jutalmát az ő munkája szerint.</verse>
				<verse number="9">Mert mi Isten munkatársai vagyunk: ti Isten szántóföldje, Isten építménye vagytok.</verse>
				<verse number="10">A nekem adott isteni kegyelemhez képest mint okos épitész leraktam az alapot, más pedig ráépít. Ki-ki azonban maga lássa, hogyan építsen rá.</verse>
				<verse number="11">Mert más alapot azon kivül, amely le van rakva, senki nem rakhat, és ez a Jézus Krisztus.</verse>
				<verse number="12">Ha pedig valaki erre az alapra aranyat, ezüstöt, drága köveket, fát, szénát, szalmát épit rá,</verse>
				<verse number="13">kinek-kinek a munkája nyilvánvalóvá lesz. Mert az Úr napja majd nyilvánosságra hozza, mivel tűzben fog megjelenni, és a tűz mondja meg, kinek milyen a munkája.</verse>
				<verse number="14">Ha valakinek munkája, melyet felépített, megállja helyét, jutalomban részesül.</verse>
				<verse number="15">Ha valakinek munkája elég, az kárt vall, ő maga azonban megmenekül, de csak mintegy a tűzön át.</verse>
				<verse number="16">Nem tudjátok-e, hogy Isten temploma vagytok, és hogy az Isten lelke lakik bennetek?</verse>
				<verse number="17">Ha pedig valaki az Isten templomát megfertőzteti, azt az Isten elveszti. Mert az Isten temploma szent, és az ti vagytok.</verse>
				<verse number="18">Senki magát meg ne csalja! Ha valaki közületek bölcsnek látszik e világon, legyen esztelenné, hogy bölcs lehessen.</verse>
				<verse number="19">Mert e világnak bölcsessége esztelenség Isten előtt. Mert irva van: Megfogom a bölcselkedőket az ő álnokságukban.</verse>
				<verse number="20">És ismét: Az Úr ismeri a bölcsek gondolatait, hogy hiábavalók.</verse>
				<verse number="21">Senki se dicsekedjék tehát az emberekben.</verse>
				<verse number="22">Mert minden a tietek, akár Pál, akár Apolló, akár Kefás, akár a világ, akár az élet, akár a halál, akár a jelen, akár a jövő, mert minden a tietek, ti pedig Krisztusé,</verse>
				<verse number="23">Krisztus pedig az Istené.</verse>
			</chapter>
			<chapter number="4">
				<verse number="1">Úgy tekintsen bennünket mindenki, mint Krisztus szolgáit és az Isten titkainak sáfárait.</verse>
				<verse number="2">Itt pedig azt kívánják a sáfároktól, hogy ki-ki hűnek találtassák.</verse>
				<verse number="3">Én azonban keveset törődöm azzal, hogy ti Ítélkeztek fölöttem, vagy emberi törvény; de önmagam fölött sem ítélkezem.</verse>
				<verse number="4">Mert lelkiismeretem ugyan semmiről sem vádol, de még azért nem vagyok igazolva, mert az Úr az, aki engem megitél.</verse>
				<verse number="5">Ne ítéljetek tehát idő előtt, mig el nem jön az Úr, ki majd a sötétség rejtekeit is megvilágítja és a szívek szándékait napfényre hozza; és akkor kinek-kinek meg lesz a dicsérete az Úrtól.</verse>
				<verse number="6">Ezt pedig, testvérek, magamra és Apollóra alkalmaztam timiattatok, hogy megtanuljátok tőlünk, hogy egyik a másikkal szemben el ne bizza magát azon felül, ami meg van irva, egy másik miatt.</verse>
				<verse number="7">Mert ki tüntet ki téged? Vagy mid van, amit nem úgy kaptál? Ha pedig úgy kaptad, mit dicsekszel, mintha nem úgy kaptad volna?</verse>
				<verse number="8">Már jóllaktatok, már meggazdagodtatok, nálunk nélkül uralkodtok; s vajha uralkodnátok, hogy mi is veletek uralkodhatnánk!</verse>
				<verse number="9">Azt hiszem azonban, hogy Isten, minket, apostolokat legutolsóknak mutatott be, mint halálra szántakat, mert Csodája lettünk a világnak, az angyaloknak és az embereknek.</verse>
				<verse number="10">Mi balgák vagyunk Krisztusért, ti pedig okosak Krisztusban; mi gyengék, ti pedig erősek; ti tekintélyesek, mi megvetettek.</verse>
				<verse number="11">A jelen óráig éhezünk és szomjuhozunk, mezítelenek vagyunk és, arcul vernek bennünket és nincs maradásunk,</verse>
				<verse number="12">és sajátkezüleg dolgozva fáradozunk; átkoznak bennünket és áldást mondunk: üldözést szenvedünk és eltűrjük;</verse>
				<verse number="13">szidalmaznak bennünket és mi imádkozunk; mintegy szemetje lettünk e világnak, s mindenkinek söpredéke egész mostanáig.</verse>
				<verse number="14">Nem azért irom ezt, hogy benneteket megszégyenitselek, hanem mint szeretett fiaimat intelek.</verse>
				<verse number="15">Mert ha tízezer tanítótok van is Krisztusban, de nincs sok atyátok. Mert Krisztus Jézusban én szültelek titeket az evangélium által.</verse>
				<verse number="16">Kérlek azért titeket, legyetek az én követőim, amint én is Krisztusé.</verse>
				<verse number="17">Azért küldöttem hozzátok Timoteust, ki nekem szeretett és hű fiam Krisztusban; ő majd eszetekbe juttatja az én utaimat, melyek Krisztus Jézusban vannak, amint mindenütt, az egész egyházban tanítok.</verse>
				<verse number="18">Mintha nem is volna szándékom hozzátok menni, úgy felfuvalkodtak némelyek.</verse>
				<verse number="19">Pedig elmegyek hozzátok csakhamar, ha az Úr akarja, és majd megvizsgálom azoknak a felfuvalkodottaknak nem a beszédét, hanem a tehetségét.</verse>
				<verse number="20">Mert nem beszédben áll az Isten országa, hanem erőben.</verse>
				<verse number="21">Mit akartok? Vesszővel menjek-e hozzátok, vagy szeretettel és a szelidség lelkével?</verse>
			</chapter>
			<chapter number="5">
				<verse number="1">Általában paráznaságról hallani közöttetek, és pedig olyan paráznaságról, amilyenről még a pogányok között sem, hogy tudnillik valaki atyjának feleségével éljen.</verse>
				<verse number="2">És ti még felfuvalkodtok, ahelyett hogy szomorkodnátok és azon volnátok, hogy kizárassék körötökből, aki ezt a dolgot cselekedte.</verse>
				<verse number="3">Én testben ugyan távol, de lélekben jelen lévén, már megítéltem, mintha ott volnék, azt, ki igy cselekedett:</verse>
				<verse number="4">A mi Urunk Jézus Krisztus nevében egyesülvén ti és az én lelkem Urunk Jézus hatalmával,</verse>
				<verse number="5">adassák át az ilyen ember a sátánnak, a testnek vesztére, hogy a lélek megmeneküljön a mi Urunk Jézus Krisztusnak napján.</verse>
				<verse number="6">Nem helyes a ti dicsekvéstek! Nem tudjátok-e, hogy egy kevés kovász az egész tésztát megsavanyitja?</verse>
				<verse number="7">Tisztítsátok ki a régi kovászt, hogy új tészta legyetek, amint hogy kovásztalanok vagytok. Mert a mi húsvéti bárányunk, Krisztus, föláldoztatott.</verse>
				<verse number="8">Ünnepeljünk tehát nem a régi kovásszal, sem a rosszaságnak és gonoszságnak kovászával, hanem az őszinteségnek és igazságnak kovásztalan kenyerével.</verse>
				<verse number="9">Írtam nektek levelemben: Ne érintkezzetek a paráznákkal.</verse>
				<verse number="10">Nem egyáltalán e világ paráznáival, vagy fösvényeivel, vagy kincsvágyóival vagy a bálványok szolgáival; mert különben ki kellene e világból mennetek.</verse>
				<verse number="11">Hanem azt irtam nektek, hogy ne érintkezzetek azzal, ha valaki, aki magát testvérnek nevezi, parázna, vagy fösvény, vagy bálványozó, vagy átkozódó, vagy iszákos, vagy kapzsi; - az ilyennel ne is étkezzetek együtt.</verse>
				<verse number="12">Mert mi közöm nekem azok fölött ítélkezni, kik kivül vannak? Nemde azok fölött ítélkeztek, akik belül vannak?</verse>
				<verse number="13">Mert azokat, akik kivül vannak, Isten itéli meg. Távolitsátok el a rosszat magatok közül!</verse>
			</chapter>
			<chapter number="6">
				<verse number="1">Hogy meri valaki közületek, akinek vitás ügye van egy másik ellen, az igaztalanoknál keresni az igazságot és nem a szenteknél?</verse>
				<verse number="2">Vagy nem tudjátok-e, hogy a szentek fogják e világot megítélni? És ha ti fogjátok a világot megítélni, méltatlanok vagytok-e arra, hogy apró-cseprő dolgokban ítélkezzetek?</verse>
				<verse number="3">Nem tudjátok-e, hogy angyalokat fogunk ítélni? Mennyivel inkább világi dolgokat?!</verse>
				<verse number="4">Ha tehát világi pereitek vannak, azokat állítsátok fel birák gyanánt, kik a hitközségben alábbvalók.</verse>
				<verse number="5">A ti megszégyenitéstekre mondom ezt. Vagy nincs közöttetek egyetlen okos ember, aki testvérei között igazságot tudna tenni?</verse>
				<verse number="6">Hanem testvér testvér ellen pereskedik és pedig a hitetlenek előtt?</verse>
				<verse number="7">Már az is mindenesetre hiba közöttetek, hogy egymással perlekedtek. Miért nem tűritek el inkább a méltatlanságot? Miért nem hagyjátok magatokat inkább megcsalni?</verse>
				<verse number="8">Hanem még ti követtek el méltatlanságot és csalást, és pedig testvéreken.</verse>
				<verse number="9">Nem tudjátok-e, hogy az igazságtalanok nem fogják birni Isten országát? Ne csaljátok meg magatokat! Sem a paráznák, sem a bálványimádók, sem a házasságtörők,</verse>
				<verse number="10">sem az önfertőztetők, sem a férfiakkal fajtalankodók, sem a tolvajok, sem a fösvények, sem a részegesek, sem az átkozódók, sem a rablók nem fogják bírni Isten országát.</verse>
				<verse number="11">És ilyenek voltatok néhányan, de le vagytok mosva, de meg vagytok szentelve, de meg vagytok igazulva a mi Urunk Jézus Krisztus nevében és a mi Istenünk Lelkében.</verse>
				<verse number="12">Minden szabad nekem, de nem minden válik hasznomra; minden szabad, de én nem akarok semminek rabja lenni.</verse>
				<verse number="13">Az étel a gyomorért, a gyomor az ételekért van; Isten azonban ezt is, azt is megszünteti. De a test nem a paráznaságért, hanem az Úrért van, és az Úr a testért.</verse>
				<verse number="14">Isten pedig az Urat is feltámasztotta, és minket is feltámaszt az ő ereje által.</verse>
				<verse number="15">Nem tudjátok-e, hogy a ti testeitek Krisztusnak tagjai? Fogjam tehát Krisztus tagjait és parázna tagjaivá tegyem? Isten mentsen!</verse>
				<verse number="16">Vagy nem tudjátok-e, hogy aki a paráznához ragaszkodik, egy testté lesz vele? Mert ketten lesznek - úgymond - egy testben.</verse>
				<verse number="17">Aki pedig az Úrhoz ragaszkodik, egy lélek (ővele).</verse>
				<verse number="18">Kerüljétek a paráznaságot! Minden bűn, melyet az ember elkövet, a testen kivül van; de aki paráználkodik, a saját teste ellen vetkezik.</verse>
				<verse number="19">Vagy nem tudjátok, hogy a ti tagjaitok temploma a Szentléleknek, ki bennetek van, kit Istentől nyertetek, és nem vagytok a magatokéi?</verse>
				<verse number="20">Mert nagy áron lettetek megvéve. Dicsőítsétek és hordozzátok az Istent testeitekben!</verse>
			</chapter>
			<chapter number="7">
				<verse number="1">Amiről pedig irtatok nekem: Jó az.embernek, ha asszonnyal nem érintkezik;</verse>
				<verse number="2">a paráználkodás elkerülése végett azonban minden férfinak legyen meg a felesége, és minden nőnek a férje.</verse>
				<verse number="3">A férj adja meg feleségének, amivel tartozik, hasonlókép a feleség a férjnek.</verse>
				<verse number="4">Az asszony nem rendelkezik a maga teste fölött, hanem a férfi. Hasonlóképen nem rendelkezik a férfi sem a maga teste fölött, hanem az asszony.</verse>
				<verse number="5">Ne vonakodjatok egymástól, hacsak közös akarattal nem egy időre, hogy imádsággal foglalkozzatok; azután térjetek arra ismét vissza, hogy a sátán ne kisértsen benneteket megtartóztatlanságtok miatt.</verse>
				<verse number="6">Ezt azonban engedelem-képen és nem parancsképen mondom.</verse>
				<verse number="7">Mert azt szeretném, ha mind úgy volnátok, mint én magam; dehát mindenkinek meg van a maga adománya Istentől, egyiknek ez, másiknak amaz.</verse>
				<verse number="8">A nemházasoknak és özvegyeknek pedig azt mondom, hogy jó nekik, ha úgy maradnak, amint én is.</verse>
				<verse number="9">Ha pedig meg nem tartóztatják magokat, lépjenek házasságra. Mert jobb házasságra lépni, mint égni.</verse>
				<verse number="10">Azoknak pedig, kik házasságot kötöttek, nem én parancsolom, hanem az Úr, hogy a feleség el ne váljon férjétől;</verse>
				<verse number="11">Ha elvált, maradjon férj nélkül, vagy béküljön ki férjével. A férfi se bocsássa el feleségét.</verse>
				<verse number="12">A többieknek pedig én mondom, nem az Úr: Ha valamely testvérnek hitetlen felesége van, és ez kész vele meglakni, el ne bocsássa őt.</verse>
				<verse number="13">És ha valamely hivő nőnek hitetlen férje van, és ez kész vele együtt lakni, el ne hagyja férjét;</verse>
				<verse number="14">mert a hitetlen férfi meg van szentelve a hivő feleség által, és a hitetlen feleség meg van szentelve a hivő férfi által; mert különben gyermekeitek tisztátalanok volnának, igy pedig szentek.</verse>
				<verse number="15">Ha pedig a hitetlen elválik, váljon el; mert ez esetben a testvér vagy nővér nincs lekötve; Isten ugyanis békeségre hívott bennünket.</verse>
				<verse number="16">Mert honnét tudod, asszony, hogy írem mentheted-e meg férjedet? Vagy honnét tudod férfi, hogy nem mentheted-e meg feleségedet?</verse>
				<verse number="17">Egyébként amint az Úr kinek-kinek adta, amire az Isten kit-kit hívott, aszerint éljen amint ezt minden hitközségben tanitom.</verse>
				<verse number="18">Ha valaki mint körülmetélt hivatott meg, ne akarjon körülmetéletlen lenni. Ha valaki mint körülmetéletlen hivatott meg, ne metéltesse magát körül.</verse>
				<verse number="19">A körülmetélés nem ér semmit, és a körülmetéletlenség sem ér semmit, hanem az Isten parancsolatainak megtartása.</verse>
				<verse number="20">Kiki maradjon meg abban a hivatásban, amelyre hivatott.</verse>
				<verse number="21">Ha mint szolga hivattál, ne törődj vele; de ha szabaddá lehetsz, annál inkább fordítsd hasznodra.</verse>
				<verse number="22">Mert aki az Úrban mint szolga lett meghíva, az Urnak szabadosa, s hasonlóképen ki mint szabad lett meghíva, szolgája Krisztusnak.</verse>
				<verse number="23">Váltságdíjon vagytok megváltva, ne legyetek az emberek szolgáivá!</verse>
				<verse number="24">Ki mire hivatva van, testvérek, maradjon abban az Istennél,</verse>
				<verse number="25">A szüzekre nézve nincs parancsom az Úrtól, tanácsot azonban adok, mint aki irgalmasságot nyertem az Úrtól, hogy hű legyek.</verse>
				<verse number="26">Azt tartom tehát jónak a fönnforgó szükség miatt, hogy jó az embernek, úgy lenni.</verse>
				<verse number="27">Ha feleséghez vagy kötve, ne keress elválást; ha szabad vagy a feleségtől, ne keress feleséget.</verse>
				<verse number="28">Ha azonban feleséget vettél, nem vetkeztél. És ha a szűz férjhez ment, nem vetkezett; ám az ilyeneket gyötörni fogja a test. Én pedig kíméllek titeket.</verse>
				<verse number="29">Azt mondom tehát, testvérek: Az idő rövid; hátra van, hogy akiknek feleségük van, úgy legyenek, mintha nem volna;</verse>
				<verse number="30">és akik sírnak, mintha nem sirnának; és akik örülnek, mintha nem örülnének; és akik vesznek, mintha semmijök sem volna;</verse>
				<verse number="31">és akik élnek e világgal, mintha nem élnének; mert e világnak alakja elmúlik.</verse>
				<verse number="32">Azt szeretném pedig, hogy gond nélkül lennétek. Aki nőtlen, annak arra van gondja, ami az Úré, hogyan tessék Istennek.</verse>
				<verse number="33">Aki pedig megnősült, arról gondoskodik, ami a világé, hogyan tessék nejének, és meg van osztva.</verse>
				<verse number="34">És a férjnélküli asszony és szűz arra gondol, ami az Úré, hogy szent legyen testben és lélekben. Aki pedig férjnél van, arra gondol, ami a világé, hogyan tessék férjének.</verse>
				<verse number="35">Ezt azonban a ti javatokra mondom, nem azért, hogy tőrbe ejtselek benneteket, hanem a végre, ami tisztességes és lehetővé teszi, hogy akadály nélkül könyörögjetek az Úrhoz.</verse>
				<verse number="36">Ha pedig valaki szégyennek tartja, hogy az ő leánya korát meghaladta, és meg kell lenni, tegyen amit akar, nem vetkezik, ha férjhez adja.</verse>
				<verse number="37">Aki ellenben nem szükségből, hanem szabad akaratból, szivében erősen elszánta magát, és lelkében jónak látja szüzleányát megtartani, jól teszi.</verse>
				<verse number="38">Tehát aki leányát férjhez adja az is jól cselekszik; de aki nem adja, jobban cselekszik.</verse>
				<verse number="39">A nő kötve vari a törvényhez, ameddig férje él; ha pedig férje meghal, fölszabadult, férjhez mehet, akihez akar, de csak az Úrban.</verse>
				<verse number="40">Boldogabb lesz azonban, ha az én tanácsom szerint úgy marad; hiszem ugyanis, hogy bennem is az Isten lelke lakik.</verse>
			</chapter>
			<chapter number="8">
				<verse number="1">Ami pedig a bálványáldozatokat illeti, tudjuk hogy mindnyájunknak van róla tudomásunk. A tudás felfuvalkodtat, a szeretet ellenben épit.</verse>
				<verse number="2">Ha pedig valaki azt gondolja, hogy ő tud valamit, az még nem tudja, hogyan kell tudnia.</verse>
				<verse number="3">Ha pedig valaki Istent szereti, az ismeretes ő előtte.</verse>
				<verse number="4">A bálványoknak áldozott ételekre nézve pedig tudjuk, hogy a bálvány semmi a világon, és hogy nincs Isten az egyen kívül.</verse>
				<verse number="5">Mert ha vannak is úgynevezett istenek akár az égen, akár a földön, (minthogy sok isten és sok úr van),</verse>
				<verse number="6">nekünk azonban csak egy Istenünk van, az Atya, akitől minden származik és akiért mi vagyunk; és egy Urunk, Jézus Krisztus, aki által minden van, és mi is őáltala vagyunk.</verse>
				<verse number="7">De nem mindenkiben van meg a tudás. Némelyek ugyanis a halványról ápolt eddigi felfogásukkal, mint bálványáldozatot eszik; s lelkiismeretük, mivel gyenge, - beszennyeződik.</verse>
				<verse number="8">Az eledel azonban nem tesz becsesebbé Isten előtt. Mert sem azzal nem nyerünk, ha eszünk, sem azzal nem vesztünk, ha nem eszünk.</verse>
				<verse number="9">De vigyázzatok, hogy ez a ti szabadságtok megbotránkoztatására ne szolgáljon a gyengéknek.</verse>
				<verse number="10">Mert ha valaki meglátja, hogy az, akinek erről tudomása van, részt vesz a bálványlakomán, nem fog-e az ő lelkiismerete, mivel gyenge, arra bátorittatni, hogy a bálványáldozatból egyék?</verse>
				<verse number="11">És a te tudásod miatt elvész a te erőtlen testvéred, kiért Krisztus meghalt.</verse>
				<verse number="12">Ha pedig igy vetkeztek a testvérek ellen és megsértitek az ő gyenge lelkiismeretüket, Krisztus ellen vetkeztek.</verse>
				<verse number="13">Miértis ha az étel megbotránkoztatja testvéremet, nem eszem húst többé, hogy testvéremet meg ne botránkoztassam.</verse>
			</chapter>
			<chapter number="9">
				<verse number="1">Nem vagyok-e szabad? Nem vagyok-e apostol? Nem láttam-e a mi Urunk Jézus Krisztust? Nem az én szerzeményem vagytok-e ti az Úrban?</verse>
				<verse number="2">És ha másoknak nem vagyok is apostola, tinektek az vagyok, mert az én apostolságomnak pecsétje ti vagytok az Úrban.</verse>
				<verse number="3">Az én védekezésem azok előtt, akik kérdőre vonnak, ez:</verse>
				<verse number="4">Vajjon nem áll-e hatalmunkban enni és inni?</verse>
				<verse number="5">Nem áll-e hatalmunkban valamely asszonyt, mint nővérünket magunkkal vinni, miként az Urnak többi apostolai és testvérei és Kefás is?</verse>
				<verse number="6">Vagy csak egyedül nekem és Barnabásnak nem volna szabad ezt megtenni?</verse>
				<verse number="7">Ki katonáskodik valaha a saját költségén? Ki ültet szőlőt és nem eszik terméséből? Ki legeltet nyájat és nem eszik a nyájnak tejéből?</verse>
				<verse number="8">Talán csak emberileg mondom ezt? Nem mondja-e ezt a törvény is?</verse>
				<verse number="9">Hiszen irva van Mózes törvényében: A cséplő ökörnek ne kösd be a száját! Talán az ökrökre van gondja az Istennek?</verse>
				<verse number="10">Avagy nem inkább mi miattunk mondja azt? Igen mi miattunk van az megírva, hogy aki szánt, reménységben szántson, és aki csépel, a termésnyerés reményében.</verse>
				<verse number="11">Ha mi nektek lelkieket vetettünk, valami nagy dolog az, ha anyagi javaitokból aratunk?</verse>
				<verse number="12">Ha mások részesülnek a fölöttetek való hatalomban, miért nem inkább mi? De mi nem éltünk e joggal, hanem elviselünk mindent, hogy Krisztus evangéliumának gátat ne vessünk.</verse>
				<verse number="13">Nem tudjátok-e, hogy akik a szentélyben foglalkoznak, a szentélyből élnek, és akik az oltár körül szolgálnak, az oltárról részesednek?</verse>
				<verse number="14">Így rendelte az Úr azoknak is, kik az evangéliumot hirdetik, hogy az evangéliumból éljenek.</verse>
				<verse number="15">Én azonban semmi ilyennel nem éltem. De ezt nem azért irom, hogy így történjék velem, mert jobb szeretnék, inkább meghalni, mint hogy valaki jó hírnevemet lerontsa.</verse>
				<verse number="16">Mert ha.az evangéliumot hirdetem, nem válik dicsőségemre, mivel a szükség hajt rá; és jaj nekem, ha az evangéliumot nem hirdetem.</verse>
				<verse number="17">Mert ha készakarva teszem ezt, jutalmat kapok; ha pedig akaratom ellenére, akkor megbízott sáfár vagyok.</verse>
				<verse number="18">Mi tehát az én jutalmam? Az, hogy az evangéliumot hirdetvén, fizetés nélkül munkálkodom az evangéliumban, s hogy az evangéliumban nyert hatalmammal vissza ne éljek.</verse>
				<verse number="19">Mert habár mindenkitől független vagyok, mindenkinek szolgájává tettem magamat, hogy minél többeket megnyerjek.</verse>
				<verse number="20">A zsidóknak olyan lettem, mint- a zsidó, hogy a zsidókat megnyerjem;</verse>
				<verse number="21">azoknak, kik a törvény alatt vannak, mintha a törvény alatt volnék, (holott én nem voltam a törvény alatt) hogy a törvény alatt levőket megnyerjem; azoknak, kik törvény nélkül voltak, mintha törvény nélkül volnék, (holott Isten törvénye nélkül nem voltam, hanem Krisztus törvénye alatt vagyok,) hogy megnyerjem azokat, kik törvény nélkül voltak.</verse>
				<verse number="22">Az erőtleneknek erőtlenné lettem, hogy az erőtleneket megnyerjem. Mindenkinek mindene lettem, hogy mindenkit üdvözítsek.</verse>
				<verse number="23">Mindezt pedig az evangéliumért teszem, hogy részes legyek benne.</verse>
				<verse number="24">Nem tudjátok-e, hogy akik a versenypályán futnak, bár mindannyian futnak, egy nyeri el a dijat? Úgy fussatok, hogy elnyerjétek!</verse>
				<verse number="25">Mindaz pedig, aki a küzdő játékban birkózik, mindentől megtartóztatja magát, és azok csak azért, hogy hervatag koszorút nyerjenek, mi pedig hervadatlant</verse>
				<verse number="26">Én tehát úgy futok, nem mint bizonytalanra; úgy vívok, nem mintha a levegőt verdesném;</verse>
				<verse number="27">hanem sanyargatom testemet és szolgaság alá vetem, hogy mialatt másokat tanítok, önmagam el ne elkárhozzam.</verse>
			</chapter>
			<chapter number="10">
				<verse number="1">Mert nem akarom, hogy ne tudjátok, testvérek, hogy a mi atyáink mindannyian a felhő alatt voltak és mindannyian átmentek a tengeren,</verse>
				<verse number="2">és Mózes által mindnyájan megkeresztelkedtek a felhőben és a tengerben,</verse>
				<verse number="3">és mindnyájan ugyanazon lelki eledelt ették,</verse>
				<verse number="4">és mindnyájan ugyanazon lelki italt itták: - ittak pedig az őket követő lelki sziklából, e szikla pedig Krisztus volt; -</verse>
				<verse number="5">de sokakban közölök nem telt kedve Istennek, mert elhullottak a pusztában.</verse>
				<verse number="6">Ez pedig a mi okulásunkra történt, hogy ne vágyódjunk a rossz után, miként ők vágyódtak.</verse>
				<verse number="7">Bálványimádók se legyetek, miként közölök néhányan, amint irva van: Leült a nép enni és inni, és fölkeltek játszani.</verse>
				<verse number="8">Se ne paráználkodjunk, miként közölük néhányan paráználkodtak és elestek egy napon huszonhárom ezren.</verse>
				<verse number="9">Se ne kisértsük Krisztust, mint ahogy közölük némelyek kisértették és a kigyók által elpusztultak.</verse>
				<verse number="10">Se ne zúgolódjatok, miként azok közül némelyek zúgolódtak és a pusztító (angyal) által elvesztek.</verse>
				<verse number="11">Mindez azonban jelképben történt velők, megiratott pedig a mi okulásunkra, kikre az utolsó idők jutották.</verse>
				<verse number="12">Aki tehát azt gondolja, hogy áll, vigyázzon, hogy el ne essék!</verse>
				<verse number="13">Emberi kísértésnél egyéb meg ne lepjen titeket. Hű azonban az Isten, ki nem hagy benneteket kisértetni azon fölül, amit megbirtok, hanem a kísértésnek olyan lefolyást ad, hogy elviselhessétek.</verse>
				<verse number="14">Azért, szeretteim, kerüljétek a bálványok tiszteletét!</verse>
				<verse number="15">Okosakhoz szólok, Ítéljétek meg magatok amit mondok.</verse>
				<verse number="16">Az áldás kelyhe, melyet megáldunk, nem a Krisztus vérében való részesülés-e? És a kenyér, melyet megtörünk, nem az Úr testében való részesülés-e?</verse>
				<verse number="17">Mert egy kenyér, egy test vagyunk sokan, mindannyian, kik az egy kenyérben részesülünk.</verse>
				<verse number="18">Tekintsetek a test szerint való Izraelre! Vajjon akik az áldozatokból esznek, nem részesülnek-e az oltárról?</verse>
				<verse number="19">Nos hát? Azt mondom, hogy amit a bálványoknak áldoznak, valami? Vagy, hogy a bálvány valami?</verse>
				<verse number="20">Sőt amit a pogányok áldoznak, az ördögöknek áldozzák, s nem Istennek. Pedig nem akarom, hogy az ördögök társai legyetek.</verse>
				<verse number="21">Nem ihatjátok az Úr kelyhét és az ördögök kelyhét.</verse>
				<verse number="22">Vagy az Urat ingereljük (magunk ellen)? Talán erősebbek vagyunk mint ő?</verse>
				<verse number="23">Minden szabad nekem, de nem minden használ. Minden szabad nekem, de nem minden szolgál épülésre.</verse>
				<verse number="24">Senki se keresse a magáét, hanem a másét.</verse>
				<verse number="25">Egyetek meg mindent, ami a mészárszékben kapható, a nélkül, hogy a lelkiismeret miatt valamit kérdeznétek.</verse>
				<verse number="26">Az Úré a föld és minden, ami betölti.</verse>
				<verse number="27">Ha valamely hitetlen meghí benneteket és el akartok menni, egyetek meg mindent, amit elétek tesznek, mitsem kérdezve a lelkiismeret miatt.</verse>
				<verse number="28">De ha valaki azt mondja: Ez a bálványoknak lett föláldozva, ne egyetek belőle a miatt, aki ezt mondotta, és a lelkiismeret miatt,</verse>
				<verse number="29">értem ugyanis nem a te lelkiismeretedet, hanem a másikét. Mert mi okból vessem én alá szabadságomat más lelkiismerete ítéletének?</verse>
				<verse number="30">Ha én hálaadással veszek részt, minek káromoltassam magamat azért, amiért hálát adok?</verse>
				<verse number="31">Tehát akár esztek, akár isztok, akár más valamit cselekesztek, mindent Isten dicsőségére tegyetek!</verse>
				<verse number="32">Botránkozására ne legyetek se a zsidóknak, se a pogányoknak, se az Isten egyházának;</verse>
				<verse number="33">amint én is mindenben mindenkinek kedvét keresem, és nem azt nézem, ami nekem hasznos, hanem ami sokaknak, hogy üdvözüljenek.</verse>
			</chapter>
			<chapter number="11">
				<verse number="1">Legyetek követőim, valamint én is Krisztusé!</verse>
				<verse number="2">Dicsérlek pedig titeket, testvéreim, hogy mindenben megemlékeztek rólam és rendeleteimet, amint elétek adtam, megtartjátok.</verse>
				<verse number="3">Tudjátok meg azonban, hogy minden férfiúnak feje Krisztus, az asszony feje pedig a férfi, Krisztus feje pedig az Isten.</verse>
				<verse number="4">Minden férfi, aki födött fővel imádkozik vagy jövendöl* meggyalázza fejét.</verse>
				<verse number="5">Minden asszony ellenben, aki födetlen fővel imádkozik vagy jövendöl, meggyalázza fejét, mert ez annyi, mintha megkopaszítanák. És külömbségek vannak a szolgálatokban, habár az Úr ugyanaz.</verse>
				<verse number="6">Mert ha valamely asszony be nem takarja a fejét, lékeli őt nyírni; ha pedig rút dolog az asszonynak megnyiretni vagy megkopaszittatni, takarja be a fejét.</verse>
				<verse number="7">A férfinek azonban nem kell a fejét befödni, mert ő az Istennek képe és dicsősége, az asszony pedig a férfi dicsősége.</verse>
				<verse number="8">Mert nem a férfi lett az asszonyból, hanem az asszony a férfiből.</verse>
				<verse number="9">Sem a férfi nem teremtetett az asszonyért, hanem az asszony a férfiért.</verse>
				<verse number="10">Azért kell az asszonynak fején viselni a hatalom jelét az angyalok miatt.</verse>
				<verse number="11">Mindazáltal sem a férfi nincs az asszony nélkül, sem az asszony a férfi nélkül az Úrban.</verse>
				<verse number="12">Mert amint az asszony a férfiből (származott), úgy a férfi az asszony által, minden pedig az Istenből.</verse>
				<verse number="13">Ítéljétek meg magatok: illik-e asszonynak hajadon fővel imádkozni?</verse>
				<verse number="14">Nem tanit-e benneteket maga a természet is arra, hogy ha a férfi megnöveszti a haját, szégyenére válik,</verse>
				<verse number="15">ha pedig az asszony megnöveszti haját, becsületére válik, mert neki a haj fátyol gyanánt adatott.</verse>
				<verse number="16">Ha pedig valaki azt hiszi, hogy erről lehet vitatkozni: - nekünk ilyen szokásunk nincs, sem az Isten egyházának.</verse>
				<verse number="17">Ezt pedig elrendelem, - nem dicsérvén, hogy nem javulástokra, hanem rosszabbodástokra gyülekeztek össze.</verse>
				<verse number="18">Először is azt hallom, hogy mikor egybegyültök a gyülekezetbe, szakadások vannak közöttetek, és ezt részben hiszem is.</verse>
				<verse number="19">Mert szükséges is, hogy meghasonlások legyenek, hogy a kipróbáltak kitűnjenek közöttetek.</verse>
				<verse number="20">Mikor ugyanis egybegyültök, az már nem az Úr vacsorájának megtartása.</verse>
				<verse number="21">Mert ki-ki a maga vacsoráját előre megeszi, és mig az egyik éhezik, a másik részeg.</verse>
				<verse number="22">Vajjon nincsenek házaitok az evésre és ivásra? Vagy megvetitek az Isten egyházát és megszégyenítitek azokat, akiknek nincsen? Mit mondjak nektek? Dicsérjelek benneteket? Ebben nem dicsérlek.</verse>
				<verse number="23">Mert én az Úrtól hallottam, amit veletek is közöltem, hogy az Úr Jézus azon éjjel, melyen elárultatott, kezébe vette a kenyeret,</verse>
				<verse number="24">és hálát adva megtörte és monda: Vegyétek és egyétek, ez az én testem, mely érettetek adatik; ezt cselekedjetek az én emlékezetemre!</verse>
				<verse number="25">Hasonlóképen a kelyhet is, miután megvacsorált, mondván: Ez a kehely az új szövetség az én véremben, ezt cselekedjetek, valahányszor isszátok, az én emlékezetemre.</verse>
				<verse number="26">Mert valahányszor e kenyeret eszitek és e kelyhet isszátok, az Úr halálát hirdetitek, amíg eljő.</verse>
				<verse number="27">Bárki tehát méltatlanul eszi e kenyeret, vagy issza az Úr kelyhet, vetkezik az Úr teste és vére ellen.</verse>
				<verse number="28">Vizsgálja meg tehát az ember önnönmagát, és úgy egyék ebből a kenyérből és igyék e kehelyből.</verse>
				<verse number="29">Mert aki méltatlanul eszi és issza, ítéletet eszik és iszik, mivel az Úr testét meg nem különbözteti.</verse>
				<verse number="30">Azért vannak köztetek oly sokan betegek és gyengék, s (azért) hunynak el sokan.</verse>
				<verse number="31">De ha önmagunkat megitélnők, bizonyára nem ítéltetnénk meg.</verse>
				<verse number="32">Midőn azonban megitéltetünk, az Úr megfenyít bennünk, hogy e (világgal el ne kárhozzunk.</verse>
				<verse number="33">Ennekokáért, testvéreim, mikor az étkezésre egybegyültök, várjátok meg egymást.</verse>
				<verse number="34">Ha valaki éhezik, egyék otthon, hogy ne vesztetekre jöjjetek össze. A többit pedig, majd ha odaérkezem, elintézem.</verse>
			</chapter>
			<chapter number="12">
				<verse number="1">A lelki dolgokra nézve szintén nem akarom, testvérek, hogy tudatlanságban legyetek.</verse>
				<verse number="2">Tudjátok, hogy mikor pogányok voltatok, amint vezettek benneteket, a néma bálványokhoz jártatok.</verse>
				<verse number="3">Azért tudtotokra adom, hogy senki, aki az Isten lelkében beszél, nem mondja: \Átok Jézusra!\ És senki sem mondhatja: \Uram Jézus!\ hanem csak a Szentlélek által.</verse>
				<verse number="4">Az ajándékok között azonban külömbségek vannak, bár a Lélek ugyanaz.</verse>
				<verse number="5">- - -</verse>
				<verse number="6">És külömbségek vannak a hatásokban, bár ugyanaz az Isten, ki mindent művel mindenben.</verse>
				<verse number="7">A Lélek megnyilatkozása pedig mindenkinek hasznára adatik.</verse>
				<verse number="8">Az egyiknek ugyanis a bölcs beszéd ajándéka adatik meg a Lélek által, a másiknak a tudós beszédé ugyanazon Lélek szerint;</verse>
				<verse number="9">másnak a hit, ugyanazon Lélekben; másnak a gyógyítások ajándéka egyazon Lélekben;</verse>
				<verse number="10">másnak a csodatevés, másnak a jövendölés, másnak a lelkek megkülönböztetése, másnak különféle nyelvek, másnak a beszédek magyarázása.</verse>
				<verse number="11">Mindezt pedig egy és ugyanaz a Lélek műveli, szétosztva kinek-kinek ahogy akarja.</verse>
				<verse number="12">Mert valamint a test egy, és sok tagja van, a testnek pedig minden tagja, bár számosak, mégis egy test: így Krisztus is.</verse>
				<verse number="13">Mert egy Lélekben vagyunk mindannyian egy testté keresztelve, akár zsidók akár pogányok, akár szolgák akár szabadok; és mindnyájan egy Leiektől vagyunk átitatva.</verse>
				<verse number="14">Mert a test sem egy tagból áll, hanem sokból.</verse>
				<verse number="15">Ha a láb azt mondaná: Mivel nem vagyok kéz, nem tartozom a testhez, vajjon azért nem tartozik a testhez?</verse>
				<verse number="16">És ha a fül azt mondaná: Mivel nem vagyok szem, nem tartozom a testhez, vajjon azért nem tartoznék a testhez?</verse>
				<verse number="17">Ha az egész test szem volna, hol volna a hallás? Ha az egész hallás volna, hol volna a szaglás?</verse>
				<verse number="18">Isten azonban úgy helyezte el a tagokat és azoknak mindegyikét a testben, ahogy neki tetszett.</verse>
				<verse number="19">Ha mindannyi egy tag volna, hol volna a test?</verse>
				<verse number="20">így azonban sok tag van ugyan, de csak egy test.</verse>
				<verse number="21">Nem mondhatja tehát a szem a kéznek: Nem szorulok rád; vagy pedig a fej a lábaknak: Nincs rátok szükségem.</verse>
				<verse number="22">Sőt mi több, azok a testrészek, amelyek gyengébbeknek látszanak, szükségesebbek;</verse>
				<verse number="23">és amelyeket a test alsóbbrendű tagjainak tartunk, azokat nagyobb tisztességgel vesszük körül, és ami rajtunk tisztességtelen, az nagyobb tisztességben részesül.</verse>
				<verse number="24">Ami ugyanis rajtunk tisztességes, annak nincs szüksége semmire, hanem Isten úgy szervezte a testet, hogy aminek nem volt, azt nagyobb tisztességben részesítette,</verse>
				<verse number="25">hogy a testben ne legyen meghasonlás, hanem a tagok egymásért kölcsönösen szorgoskodjanak.</verse>
				<verse number="26">És ha az egyik tagnak valami baja van, együtt szenvedjen vele minden tag; vagy ha az egyik tag megdicsőül, vele örüljenek az összes tagok.</verse>
				<verse number="27">Ti pedig Krisztus teste vagytok, és tagból való tagok.</verse>
				<verse number="28">És némelyeket Isten az ő egyházában először apostolokká, másodszor prófétákká, harmadszor tanítókká rendelt, azután (adott nekik) csodatevő erőt, továbbá tehetséget a gyógyításra, segélynyújtásra, kormányzásra, nyelvek elsajátítására, beszédek magyarázására.</verse>
				<verse number="29">De vajjon mind apostolok-e? vajjon mind próféták-e? vajjon mind tanitók-e?</verse>
				<verse number="30">Talán valamennyien csodatevő erővel, valamennyien gyógyitó erővel birnak? Talán valamennyien nyelveket beszélnek? valamennyien beszédeket magyaráznak?</verse>
				<verse number="31">Törekedjetek tehát jobb adományok után! És még magasztosabb utat mutatok nektek.</verse>
			</chapter>
			<chapter number="13">
				<verse number="1">Beszéljek bár embereknek, vagy angyaloknak nyelvén, ha szeretetem nincs, olyanná lettem, mint a zengő érc vagy pengő cimbalom.</verse>
				<verse number="2">Legyen bár jövendölő tehetségem, és tudjak minden titkot és tudományt; legyen bár oly teljes hitem, hogy hegyeket tudjak áthelyezni, ha szeretetem nincs, semmi vagyok.</verse>
				<verse number="3">És ha minden vagyonomat szétosztom a szegények táplálására, és ha testemet odaadom is, úgy hogy égjek, de szeretetem nincsen, mitsem használ nekem.</verse>
				<verse number="4">A szeretet türelmes, kegyes; a szeretet nem irigykedik, nem cselekszik helytelenül, nem fuvalkodik fel,</verse>
				<verse number="5">nem nagyravágyó, nem keresi a a magáét, nem gerjed haragra, nem gondol rosszat,</verse>
				<verse number="6">nem örül az igazságtalanságnak, hanem örvend az igazságnak;</verse>
				<verse number="7">mindent eltűr, mindent hisz, mindent remél, mindent elvisel.</verse>
				<verse number="8">A szeretet soha sem szűnik meg, habár a jövendölések véget érnek, vagy a nyelvek megszűnnek, vagy a tudomány elenyészik.</verse>
				<verse number="9">Mert (csak) részleges a mi ismeretünk, és részleges a mi jövendölésünk.</verse>
				<verse number="10">De ha majd elérkezik a mi tökéletes, megszűnik a mi részleges.</verse>
				<verse number="11">Mikor gyermek voltam, úgy beszéltem mint a gyermek, úgy éreztem, mint a gyermek, úgy gondolkoztam mint a gyermek. De mikor emberkorba jutottam, felhagytam azzal, ami gyermekhez illett.</verse>
				<verse number="12">Most tükörben látjuk (Istent) rejtélyesen, akkor pedig majd színről színre. Most (csak) részben ismerem (őt), akkor pedig majd úgy fogom ismerni, amint ő ismer engem.</verse>
				<verse number="13">Egyelőre pedig megmarad a hit, remény, szeretet, ez a három; ezek között pedig legnagyobb a szeretet.</verse>
			</chapter>
			<chapter number="14">
				<verse number="1">Gyakoroljátok a szeretetet, buzgólkodjatok a lelkiekért, méginkább pedig, hogy jövendöljetek.</verse>
				<verse number="2">Mert aki valamely nyelven beszél, nem emberekhez beszél, hanem Istenhez, mert senki sem érti, mivel a Lélek által titkokat beszél.</verse>
				<verse number="3">Aki ellenben jövendöl, embereknek beszél, azoknak épülésére, intésére és vigasztalására.</verse>
				<verse number="4">Aki valamely nyelven beszél, önmagának szolgál épülésére, aki pedig jövendöl, Isten egyházának szolgál épülésére.</verse>
				<verse number="5">Szeretném ugyan, hogy mindannyian nyelveken beszélnétek, de még inkább, hogy jövendölnétek. Mert aki jövendöl, nagyobb, mint aki nyelveken beszél, hacsak talán meg nem magyarázza, hogy a hitközségnek épülésére váljék.</verse>
				<verse number="6">Mert hát mit használok nektek, testvérek, ha hozzátok megyek és nyelveken beszélek, hacsak nem szólok hozzátok vagy kinyilatkoztatásból, vagy tudományból, vagy jövendölésből, vagy tanításból?</verse>
				<verse number="7">Lám az élettelen hangszeren is, legyen az fuvola, vagy citera, ha külömbséget nem tesznek a hangban, hogyan lehessen megérteni, hogy mit fújnak, vagy citerálnak rajta?</verse>
				<verse number="8">És ha a trombita bizonytalan hangot ad, ki fog készülni a csatára?</verse>
				<verse number="9">Úgy ti is, ha a nyelvvel magyarán nem beszéltek, hogyan fogják megérteni, mit mondotok? A levegőbe fogtok beszélni.</verse>
				<verse number="10">Lám milyen sokféle nyelv van a világon, és egy sincs hang nélkül.</verse>
				<verse number="11">Ha tehát nem tudom a hang jelentését, annak, akivel beszélek, idegennyelvü leszek; és aki velem beszél, nekem lesz. idegennyelvü.</verse>
				<verse number="12">így ti is, miután lelki ajándékokra törekedtek, azon legyetek, hogy azokban az egyház épülésére bővelkedjetek.</verse>
				<verse number="13">Aki tehát valamely nyelven beszél, imádkozzék, hogy meg is magyarázhassa.</verse>
				<verse number="14">Mert ha valamely nyelven imádkozom, a lelkem imádkozik, de az elmémnek nincs belőle haszna.</verse>
				<verse number="15">Mi lesz tehát? Imádkozom lélekkel, de imádkozom elmémmel is; énekelek lélekkel, de énekelek elmémmel is.</verse>
				<verse number="16">Különben ha (csak) lélekben áldod Istent, hogyan mondja rá áldó imádra az Áment, aki a nyelvben járatlan? Hiszen nem tudja, mit mondasz.</verse>
				<verse number="17">Te ugyan szép könyörgést mondhatsz, de a másik nem épül rajta.</verse>
				<verse number="18">Hálát adok az én Istenemnek, hogy mindnyájatok nyelvén beszélek.</verse>
				<verse number="19">De gyülekezetben inkább mondok öt szót értelmemmel, hogy másokat is oktassak, mintsem tízezer szót idegen nyelven.</verse>
				<verse number="20">Testvérek! ne legyetek gyermekek értelemre nézve, hanem a gonoszságban legyetek kisdedek, értelem dolgában pedig legyetek tökéletesek.</verse>
				<verse number="21">A törvényben írva van: Más nyelveken és más ajkakkal szólok majd e néphez, és úgy sem hallgatnak rám, úgymond az Úr.</verse>
				<verse number="22">A nyelvek tehát jelül szolgálnak, nem a hívőknek, hanem a hitetleneknek; a jövendölések pedig nem a hitetleneknek, hanem a hívőknek.</verse>
				<verse number="23">Ha tehát az egész hitközség egybegyűl, és mindannyian nyelveken beszélnek, s bemennek tudatlanok vagy hitetlenek is: nem fogiák-e azt mondani, hogy elment az eszetek?</verse>
				<verse number="24">De ha valamennyien jövendölnek, és bemegy valamely hitetlen vagy tudatlan, mindannyian meggyőzik, mindannyian megcáfolják őt:</verse>
				<verse number="25">megnyilatkoznak szivének titkai, s így leborulva arcára, imádja Istent és megvallja, -hogy csakugyan Isten van bennetek.</verse>
				<verse number="26">Mi tehát a teendő, testvérek? Mikor egy-begyültök, mindegyiknek van egy-egy zsoltára, tanitani-, kijelenteni-, mondani-, magyaráznivalója: - történjék minden épülésre!</verse>
				<verse number="27">Ha valaki (idegen) nyelven szól, ketten vagy legfölebb hárman beszéljenek egymás után, egy pedig magyarázza meg.</verse>
				<verse number="28">Ha pedig nincs aki magyarázzon, hallgasson az illető, a gyülekezetben, s önmagával és Istennel beszéljen.</verse>
				<verse number="29">A jövendölök szintén ketten vagy hárman beszéljenek, a többiek pedig bírálják meg.</verse>
				<verse number="30">Ha pedig egy másik, aki ott ül, kinyilatkoztatásban részesül, az előbbi hallgasson el.</verse>
				<verse number="31">Mert egymás, után valamennyien jövendölhettek, hogy mindannyian tanuljanak, és mindannyian buzditassanak.</verse>
				<verse number="32">És a prófétalelkek prófétáknak vannak alávetve.</verse>
				<verse number="33">Mert Isten nem az egyenetlenség Istene, hanem a békeségé, amint ezt a szenteknek minden gyülekezetében is tanitom.</verse>
				<verse number="34">A nők a gyülekezetekben hallgassanak, mert nekik nem szabad beszélni, hanem legyenek engedelmesek, miként a törvény is mondja.</verse>
				<verse number="35">Ha pedig akarnak valamit tanulni, kérdezzék meg otthon a férjeiket. Mert nem illik az asszonyhoz, hogy a gyülekezetben beszéljen.</verse>
				<verse number="36">Vajjon tőletek származott-e az Isten igéje, vagy csak egyedül hozzátok jutott el?</verse>
				<verse number="37">Ha valaki magát prófétának, vagy lelki embernek tartja, tudja meg, hogy amit nektek irok, az az Urnak parancsolata.</verse>
				<verse number="38">Aki pedig ezt el nem ismeri, az nem fog elismertetni.</verse>
				<verse number="39">Azért, testvérek, igyekezzetek jövendölni, és a nyelveken való szólást ne tiltsátok!</verse>
				<verse number="40">Történjék azonban minden illedelmesen és rendben.</verse>
			</chapter>
			<chapter number="15">
				<verse number="1">Tudtotokra adom pedig nektek, testvérek, az evangéliumot, melyet nektek hirdettem, melyet el is fogadtatok, melyben állhatatosak is vagytok,</verse>
				<verse number="2">amely által üdvözültök is, ha amint hirdettem nektek, megtartjátok; hacsak hiába nem hittetek.</verse>
				<verse number="3">Mert mindenekelőtt azt adtam elétek, amit én is úgy vettem át, hogy tudnillik Krisztus meghalt a mi bűneinkért, az Írások szerint,</verse>
				<verse number="4">és hogy eltemettetett, és hogy harmadnapon feltámadt az Írások szerint,</verse>
				<verse number="5">és hogy megjelent Kéfásnak és azután a tizenegynek.</verse>
				<verse number="6">Azután megjelent több mint ötszáz testvérnek egyszerre, kik közül sokan még most is élnek, némelyek pedig elhunytak.</verse>
				<verse number="7">Azután megjelent Jakabnak, később az összes apostoloknak.</verse>
				<verse number="8">Legutoljára pedig valamennyi között megjelent nekem is, mintegy idétlennek.</verse>
				<verse number="9">Én ugyanis a legutolsó vagyok az apostolok között, ki nem érdemlem meg, hogy apostolnak nevezzenek, mert üldöztem az Isten egyházát.</verse>
				<verse number="10">De Isten kegyelméből vagyok, ami vagyok, és az ő kegyelme nem volt bennem meddő, hanem többet munkálkodtam valamennyinél, azonban nem én, hanem az Isten kegyelme énvelem.</verse>
				<verse number="11">Ám akár én, akár ők, így hirdetjük és igy hittétek.</verse>
				<verse number="12">Ha pedig Krisztusról azt hirdetjük, hogy feltámadott halottaiból, hogyan mondhatják némelyek közöttetek, hogy nincs feltámadás?</verse>
				<verse number="13">Hiszen ha holtak feltámadása nincsen, akkor Krisztus sem támadott fel.</verse>
				<verse number="14">Ha pedig Krisztus fel nem támadott, akkor hiábavaló a mi predikálásunk, hiábavaló a ti hitetek is.</verse>
				<verse number="15">Sőt akkor hamis tanuknak bizonyulunk Isten ellen, mivel azt bizonyítottuk Istennel szemben, hogy feltámasztotta Krisztust, akit pedig nem támasztott fel, ha a halottak fel nem támadnak.</verse>
				<verse number="16">Mert ha a halottak fel nem támadnak, Krisztus sem támadott fel.</verse>
				<verse number="17">Ha pedig Krisztus fel nem támadott, hiábavaló a ti hitetek, mert még mindig bűneitekben vagytok.</verse>
				<verse number="18">Következésképen azok is elvesztek, akik Krisztusban haltak meg.</verse>
				<verse number="19">Ha csak ez életben reménykedünk Krisztusban, nyomorultabbak vagyunk minden embernél.</verse>
				<verse number="20">Ámde Krisztus feltámadott halottaiból, mint az elhunytak első zsengéje.</verse>
				<verse number="21">Már pedig amint a halál egy ember által következett be, úgy történik a feltámadás is egy ember által.</verse>
				<verse number="22">És amint Ádámban mindnyájan meghalnak, úgy fognak Krisztusban mindnyájan életre kelni.</verse>
				<verse number="23">És pedig kiki a maga rendjében. Az első zsenge Krisztus, utána azok, akik Krisztuséi, kik hittek az ő eljövetelében.</verse>
				<verse number="24">Azután vége - mikor (tudnillik) az országot átadta az Istennek és az Atyának, mikor megszüntetett minden felsőbbséget, hatalmat és erőt.</verse>
				<verse number="25">Uralkodnia kell azonban, mig minden ellenségét lábai alá nem teszi.</verse>
				<verse number="26">A legutolsó ellenség pedig, amely elpusztul, a halál lesz, mert: Mindent az ő lábai alá vetett. Mikor pedig azt mondja, hogy:</verse>
				<verse number="27">Minden neki van alávetve, kétségtelenül azon kivül, aki neki mindent alávetett.</verse>
				<verse number="28">Mikor pedig majd minden alája lesz vetve, akkor maga a Fiú is aláveti magát annak, aki neki mindent alávetett, hogy Isten legyen mindenben minden.</verse>
				<verse number="29">Különben mitévők lesznek azok, akik megkeresztelkednek a holtakért, ha a halottak egyáltalán fel nem támadnak? Minek is keresztelkednek meg értők?</verse>
				<verse number="30">Miért tesszük ki mi is magunkat veszélyeknek minden órában?</verse>
				<verse number="31">Minden nap meghalok a ti dicsőségtekért, testvérek, mely nekem a mi Urunk Jézus Krisztusban van.</verse>
				<verse number="32">Ha (emberi mód szerint) Efezusban vadállatokkal viaskodtam, mi hasznom belőle, ha a holtak fel nem támadnak? Akkor együnk és igyunk, mert holnap meghalunk!</verse>
				<verse number="33">Félre ne vezettessétek magatokat: Gonosz beszédek megrontják a jó erkölcsöket.</verse>
				<verse number="34">Ébredjetek fel igazak és ne vetkezzetek; mert némelyek nem ismerik az Istent: a ti megszégyenitéstekre mondom ezt.</verse>
				<verse number="35">De tán azt mondja valaki: Hogyan támadnak fel a halottak, és minő testben fognak megjelenni?</verse>
				<verse number="36">Esztelen! Amit te elvetsz, nem éled fel, hacsak előbb meg nem hal.</verse>
				<verse number="37">És amit elvetsz, nem a jövendő testet veted el, hanem a puszta magot, például búzából, vagy más egyébből.</verse>
				<verse number="38">Isten pedig olyan testet ad neki, amilyent akar, és mindenféle magnak külön testet.</verse>
				<verse number="39">Nem minden test ugyanaz a test, hanem más az embereké, más az állatoké, más a madaraké, más végre a halaké.</verse>
				<verse number="40">Vannak égi testek és vannak földi testek; de más az égiek dicsősége és más a földieké.</verse>
				<verse number="41">Más a napnak fénye, más a holdnak fénye, és más a csillagok fénye. Mert egyik csillag különbözik fényességre a másiktól.</verse>
				<verse number="42">Így (lesz) a halottak feltámadása is. Enyészetben vettetik el, enyészhetlenségben támad fel.</verse>
				<verse number="43">Gyarlóságban vettetik el, dicsőségben támad fel; erőtlenségben vettetik el, erőben támad fel.</verse>
				<verse number="44">Állati test vettetik el, szellemi test támad fel. Ha van állati test, van szellemi is, miként írva van:</verse>
				<verse number="45">Lön az első ember, Ádám, élő lélekké, az utolsó Ádám pedig elevenítő lélekké.</verse>
				<verse number="46">De nem a szellemi test az első, hanem az állati, azután a szellemi.</verse>
				<verse number="47">Az első ember földből lévén, földi; a második a mennyből (származván), mennyei.</verse>
				<verse number="48">Amilyen a földi, olyanok a földiek is; és amilyen a mennyei, olyanok, a mennyeiek is.</verse>
				<verse number="49">Amint tehát viseltük a földinek képét, viseljük a mennyeinek képét is.</verse>
				<verse number="50">Én pedig azt mondom, testvérek, hogy a test és vér nem jut az Isten országának birtokába; sem az enyészet az enyészhetlenségnek birtokába.</verse>
				<verse number="51">Íme, titkot mondok nektek: Mindnyájan feltámadunk ugyan, de nem mindnyájan változunk át.</verse>
				<verse number="52">Hirtelen, egy szempillantás alatt, a végső trombitaszóra, mert szól a trombita és a holtak feltámadnak rothadatlanul, és mi elváltozunk.</verse>
				<verse number="53">Mert e rothadandó testnek rothadatlanságba kell öltöznie, és e halandó testnek halhatatlanságba kell öltöznie.</verse>
				<verse number="54">Mikor pedig ez a halandó (test) halhatatlanságba öltözik, akkor teljesedik a mondás, mely irva van: Elnyelte a halált a győzelem.</verse>
				<verse number="55">Hol van, halál, a te győzelmed? Hol van, halál, a te fullánkod?</verse>
				<verse number="56">A halál fullánkja ugyanis a bűn; a bűn hatalma pedig a törvény.</verse>
				<verse number="57">De legyen hála Istennek, ki nekünk győzödelmet adott a mi Urunk Jézus Krisztus által!</verse>
				<verse number="58">Azért, szeretett testvéreim l legyetek állhatatosak és rendithetlenek, buzgólkodva mindegyre az Úr dolgában, tudván, hogy a ti munkátok az Úrban nem hiábavaló.</verse>
			</chapter>
			<chapter number="16">
				<verse number="1">A szentek számára való gyűjtést illetőleg ti is úgy tegyetek, amint a galáciai hitközségekben rendeltem.</verse>
				<verse number="2">A hét első napján mindegyiktek tegye félre és takarítsa meg, amit jónak lát, hogy ne akkor történjék a gyűjtés, mikor oda érkezem.</verse>
				<verse number="3">Midőn pedig majd jelen leszek, elküldöm azokat, akiket levél által ajánlani fogtok, hogy a ti ajándéktokat elvigyék Jeruzsálembe.</verse>
				<verse number="4">Ha pedig érdemes lesz, hogy én is elmenjek, velem jönnek.</verse>
				<verse number="5">Hozzátok pedig akkor jövök, ha majd Macedóniát átutaztam; mert Macedónián átutazom.</verse>
				<verse number="6">Nálatok pedig talán megállapodom, vagy tán ki is telelek, hogy ti kisérjetek el, akármerre megyek.</verse>
				<verse number="7">Mert nem akarlak benneteket ezúttal csak átmenőben látni, mivel reménylem, hogy egy ideig nálatok maradhatok, ha az Úr engedi.</verse>
				<verse number="8">Efezusban pedig pünkösdig maradok.</verse>
				<verse number="9">Mert nagy és tág kapu áll előttem nyitva, de sokan vannak az ellenfelek is.</verse>
				<verse number="10">Ha pedig Timoteus oda érkezik, legyen rá gondotok, hogy félelem nélkül lehessen nálatok, mert az Úr dolgában működik, valamint én is.</verse>
				<verse number="11">Senki tehát meg ne vesse őt, hanem kisérjétek őt békében, hogy hozzám jöjjön, mert várom őt a testvérekkel.</verse>
				<verse number="12">Apolló testvérről pedig tudtotokra adom, hogy sürgősen kértem őt, hogy hozzátok menjen a testvérekkel, de semmiképen sem akart most elmenni, hanem majd elmegy, mihelyt ideje lesz</verse>
				<verse number="13">Vigyázzatok, álljatok erősen a hitben, férfiasan viselkedjetek és erősödjetek meg!</verse>
				<verse number="14">Minden dolgotok szeretetben történjék!</verse>
				<verse number="15">Kérlek pedig titeket, testvérek, tudjátok, hogy a Stefánasz háza és Fortunátusé és Achaikusé első zsengéi Ahájának, és hogy a szentek szolgálatára szánták magokat;</verse>
				<verse number="16">szolgáljatok ti is készséggel az ilyeneknek és mindenkinek, aki velünk munkálkodik és fáradozik.</verse>
				<verse number="17">Örülök, hogy Stefánasz, Fortunátus és Achaikus itt vannak, mert ami részetekről hiányzott, ők helyrepótolták;</verse>
				<verse number="18">mert megörvendeztették az én lelkemet is, meg a tieteket is. Legyetek az ilyenek iránt elismeréssel!</verse>
				<verse number="19">Üdvözölnek titeket az ázsiai egyházak. Sokszorosan üdvözölnek titeket az Úrban, Aquila és Priscilla, az ő házokban levő gyülekezettel, akiknél én is szállva vagyok.</verse>
				<verse number="20">Üdvözölnek benneteket az összes testvérek. Köszöntsétek egymást szent csókkal!</verse>
				<verse number="21">Üdvözlet! - Pál, saját kezemmel.</verse>
				<verse number="22">Ha valaki nem szereti a mi Urunk Jézus Krisztust, átok alatt legyen, Maran Atha.</verse>
				<verse number="23">A mi Urunk Jézus Krisztus kegyelme veletek!</verse>
				<verse number="24">Az én szeretetem mindnyájatokkal Krisztus Jézusban. Ámen.</verse>
			</chapter>
		</book>
		<book number="47">
			<chapter number="1">
				<verse number="1">Pál, Isten akaratából Jézus Krisztus apostola, és Timóteus testvér, Isten egyházának, mely Korintusban van, az összes szentekkel együtt, kik egész Achájában vannak.</verse>
				<verse number="2">Kegyelem nektek és békeség Istentől, a mi Atyánktól, és az Úr Jézus Krisztustól!</verse>
				<verse number="3">Áldott legyen az Isten és a mi Urunk Jézus Krisztusnak Atyja, az irgalmasság Atyja és minden vigasztalás Istene,</verse>
				<verse number="4">ki vigasztal minket minden viszontagságunkban, hogy mi is vigasztalhassuk azokat, kik mindenféle szorongatásban vannak, azon bátorítással, mellyel Isten mimagunkat is bátorít.</verse>
				<verse number="5">Mert amint bőven kijut nekünk Krisztus szenvedéseiből, úgy bővelkedünk Krisztus által a vigasztálasban is.</verse>
				<verse number="6">De akár szenvedünk, a ti intéstekre és üdvösségtekre, akár vigasztalódunk, a ti vigasztalástokra, akár buzdíttatunk, a ti buzditástokra és üdvösségtekre szolgál, mely ugyanazon szenvedéseknek békés elviselésére képesít, a melyeket mi is viselünk,</verse>
				<verse number="7">hogy belétek helyezett reménységünk erős legyen, miután tudjuk, hogy amint társaink vagytok a szenvedésekben, úgy lesztek a vigasztalásban is.</verse>
				<verse number="8">Mert nem akarjuk, testvérek, hogy ne tudjatok a mi szorongatásunkról, mely Ázsiában történt, mert túlságosan meg lettünk terhelve erőnk fölött ugyannyira, hogy az életet is meguntuk.</verse>
				<verse number="9">De mi magunk mondottuk ki önmagunk fölött a halálos Ítéletet, hogy ne bízzunk önmagunkban, hanem Istenben, ki a halottakat feltámasztja;</verse>
				<verse number="10">ki annyi veszedelemből kimentett és kiment minket; kiben bízunk, hogy ezután is ki fog menteni,</verse>
				<verse number="11">ha ti is segítségünkre lesztek az értünk való imádságban, hogy az ajándékért, melyben sokak javára részesültünk, sokan hálát adjanak értünk.</verse>
				<verse number="12">Mert a mi dicsőségünk lelkiismeretünknek abbeli tanúságában áll, hogy szivünk egyszerűségében és Isten előtt őszinteségben, s nem testi bölcsességben, hanem Isten kegyelmében jártunk e világban, kiváltképen pedig tinálatok.</verse>
				<verse number="13">Mert nem irunk nektek egyebet, mint amit olvastatok és megértettetek. Sőt reménylem, hogy mindvégig megértitek,</verse>
				<verse number="14">amint részben minket is ismertek, hogy dicsőségtekre válunk, valamint ti is nekünk, a mi Urunk Jézus Krisztus napján.</verse>
				<verse number="15">És ezzel a bizalommal akartam már azelőtt hozzátok menni, hogy második kegyelemben is részesüljetek;</verse>
				<verse number="16">és tőletek átmenni Macedóniába, és Macedóniából ismét visszatérni hozzátok, hogy ti kisérjetek Judeába.</verse>
				<verse number="17">S vajjon midőn ezt akartam, könnyelműen jártam el? Vagy amit gondolok, test szerint gondolom, úgy hogy nálam az \igen\ és \nem\ mindegy?</verse>
				<verse number="18">Isten a tanunk, hogy hozzátok intézett beszédünkben nincs \igen\ és \nem\.</verse>
				<verse number="19">Mert az Isten Fia, Jézus Krisztus, kit mi nektek hirdettünk, én és Szilvánus és Timóteus, nem volt majd \igen\ majd \nem\, hanem \igen\ volt őbenne.</verse>
				<verse number="20">Mert ahány ígérete Istennek csak van, őbenne mind \igen\; azért mondunk szintén ő általa Amen-t Istennek a mi dicsőségünkre.</verse>
				<verse number="21">Aki pedig minket veletek együtt Krisztusban megerősít, ugyanaz, aki minket fölkent: az Isten,</verse>
				<verse number="22">aki meg is jelölt bennünket és megadta a Lélek zálogát a mi szíveinkben.</verse>
				<verse number="23">Én pedig Istent hívom bizonyságul lelkem mellett, hogy irántatok való kíméletből nem mentem újra Korintusba;</verse>
				<verse number="24">nem mintha a ti hiteteken uralkodni akarnánk, hanem hogy örömeteknek előmozdítói legyünk; mert a hitben erősen álltok.</verse>
			</chapter>
			<chapter number="2">
				<verse number="1">Föltettem ugyanis magamban, hogy nem megyek ismét szomorúságban hozzátok.</verse>
				<verse number="2">Mert ha én megszomoritlak titeket, ki az, aki engem megörvendeztet, ha nem az, akit én megszomoritok?</verse>
				<verse number="3">És épen azért Írtam ezt nektek, hogy mikor odaérek, ne kelljen bánkódva bánkódnom azokon, akiken örülnöm kellett volna, mert fölteszem valamennyitekről, hogy az én örömem mindnyájatoké.</verse>
				<verse number="4">Mert szivemnek nagy fájdalmával és szorongatásával írtam nektek sok könnyhullatás között, nem azért, hogy megszomorodjatok, hanem hogy megtudjátok, minő szeretettel viseltetem különösen ti irántatok.</verse>
				<verse number="5">Ha pedig valaki megszomorított, nemcsak engem szomorított meg, hanem részben legalább, mindnyájatokat.</verse>
				<verse number="6">Elég az illetőnek az a feddés, melyben többektől részesül;</verse>
				<verse number="7">úgy hogy inkább ellenkezőleg bocsássatok meg neki és vigasztaljátok őt, hogy túlságos szomorúságba ne essék az illető.</verse>
				<verse number="8">Azért kérlek benneteket, tanúsítsatok iránta szeretetet.</verse>
				<verse number="9">Mert ez okból is írtam, hogy próbára tegyelek benneteket, vajjon engedelmesek vagytok-e mindenben.</verse>
				<verse number="10">Ha pedig valakinek valamit elengedtek, annak én is (elengedem); és amit elengedtem, ha ugyan elengedtem, tiértetek (engedtem el) Krisztus személyében,</verse>
				<verse number="11">hogy meg ne csaljon bennünket a sátán, mert nem ismeretlenek előttünk az ő gondolatai.</verse>
				<verse number="12">Mikor pedig Krisztus evangéliuma végett Troászba érkeztem és nyitva állt előttem az ajtó az Úrban,</verse>
				<verse number="13">nem volt nyugta lelkemnek, mivelhogy testvéremmel, Titussal nem találkoztam, miértis elbúcsúzva tőlük, elutaztam Macedóniába.</verse>
				<verse number="14">De hála legyen Istennek, ki mindig megörvendeztet minket Krisztus Jézusban, és az ő ismeretének jó illatát mindenütt terjeszti általunk;</verse>
				<verse number="15">mert Krisztus jó illata vagyunk Istennek azok között, kik üdvözülnek, és azok között, kik elkárhoznak;</verse>
				<verse number="16">egyikeknek ugyan halál illata a halálra, másikaknak élet illata az életre. És ki ilyen alkalmas erre?</verse>
				<verse number="17">Mert mi nem vagyunk, mint sokan, meghamisítói az Isten igéjének, hanem őszintén, mintegy Istenből és Isten szine előtt beszélünk Krisztusban.</verse>
			</chapter>
			<chapter number="3">
				<verse number="1">Újra kezdjük önmagunkat ajánlani? Vagy egyáltalán van-e szükségünk (mint némelyeknek) ajánlólevélre hozzátok, vagy tőletek?</verse>
				<verse number="2">A mi ajánlólevelünk ti vagytok, beírva a mi szivünkbe, melyet minden ember ismer és olvas,</verse>
				<verse number="3">miután nyilvánvaló, hogy Krisztus levele vagytok, kiállitva általunk, és nem tintával irva, hanem az élő Istennek Lelkével, nem kőtáblákra, hanem a szivnek hústábláira.</verse>
				<verse number="4">Ilyen bizalommal pedig Krisztus által viseltetünk Istenhez;</verse>
				<verse number="5">nem mintha képesek volnánk mi magunktól valamit gondolni, mintegy a saját erőnkből, hanem a mi képességünk Istentől van,</verse>
				<verse number="6">aki minket az uj-szövetségnek alkalmas szolgáivá is tett, nem betű, hanem lélek szerint; mert a betű öl, a lélek pedig éltet.</verse>
				<verse number="7">Már pedig ha a halál szolgálata, mely betűkkel volt kőbe vésve, megdicsőitő volt ugyannyira, hogy Izrael fiai nem nézhettek Mózes orcájára az ő ábrázatának fényessége miatt, mely pedig múlandó;</verse>
				<verse number="8">hogy ne lenne még inkább megdicsőitő a Lélek szolgálata?</verse>
				<verse number="9">Mert ha a kárhozat szolgálata dicsőség, sokkal inkább bővelkedik dicsőségben az igazság szolgálata.</verse>
				<verse number="10">Sőt ami ott dicső volt, ehez a feltűnő dicsőséghez képest nem is dicső.</verse>
				<verse number="11">Mert ha oly dicsőséges, ami múlandó, sokkal inkább dicsőséges, ami maradandó.</verse>
				<verse number="12">Ilyen reménynek lévén tehát birtokában, nagy bizalommal munkálkodunk,</verse>
				<verse number="13">és nem ügy mint Mózes, ki takarót tett arcára, hogy Izrael fiai ne lássák az ő ábrázatán, ami múlandó,</verse>
				<verse number="14">ám az ő érzékeik el vannak tompulva, mert ugyanez a lepel az ó-szövetség olvasásánál a mai napig felfödetlen marad, (mivelhogy csak Krisztus által távolittatik el),</verse>
				<verse number="15">de midőn Mózest olvassák, a mai napig lepel borítja az ő szivöket.</verse>
				<verse number="16">Majd ha azonban (Izrael) megtér az Úrhoz, eltávolittatik a lepel.</verse>
				<verse number="17">Az Úr ugyanis lélek. Ahol pedig az Úr lelke van, ott szabadság van.</verse>
				<verse number="18">Mi pedig, kik födetlen arccal tükrözzük vissza az Úr dicsőségét, mindnyájan ugyanazon képmássá változunk át egyre fényesebbé, mintegy az Úr lelke által.</verse>
			</chapter>
			<chapter number="4">
				<verse number="1">De azért e hivatalnak birtokában, miután irgalmasságot nyertünk, nem veszitjük el bátorságunkat,</verse>
				<verse number="2">hanem félreteszünk minden szégyenletes alattomosságot, nem járva az álnokság utján, sem Isten igéjét meg nem hamisítván, hanem az igazságnak hirdetésével bizzuk magunkat minden ember lelkiismeretének megítélésére az Isten előtt.</verse>
				<verse number="3">Hogyha pedig a mi evangéliumunk rejtélyes is, azoknak rejtélyes, kik elvesznek,</verse>
				<verse number="4">amely hitetleneknek e világ istene elvakitotta az elméjét, hogy ne fényeskedjék nekik Krisztus dicsőséges evangéliumának világossága, ki az Isten képmása.</verse>
				<verse number="5">Mert mi nem magunkat hirdetjük, hanem a mi Urunk Jézus Krisztust, magunkat pedig szolgáitoknak (tartjuk) Jézusért.</verse>
				<verse number="6">Mert az Isten, aki azt mondotta, hogy a sötétségből világosság fényeskedjék, ő világított be a mi sziveinkbe, hogy fényt derítsen az Isten dicsőségének ismeretére, Krisztus Jézusnak ábrázatán.</verse>
				<verse number="7">Ám e kincsünk cserépedényekben van, hogy az erőnek bősége Istennek tulajdonittassék és ne nekünk.</verse>
				<verse number="8">Mindenben viszontagságot szenvedünk, de nem búsulunk; sok bajban vagyunk, de kétségbe nem esünk;</verse>
				<verse number="9">üldözést szenvedünk, de elhagyatva nem vagyunk; megvetnek bennünket, de el nem veszünk.</verse>
				<verse number="10">Jézus halálát mindenkor testünkön hordozzuk, hogy Jézus élete is megnyilvánuljon a mi testeinken.</verse>
				<verse number="11">Mert mi, akik élünk, folyton a halálba megyünk Jézusért, hogy Jézus élete is megnyilvánuljon a mi halandó testünkön.</verse>
				<verse number="12">A halál tehát mibennünk működik, az élet pedig tibennetek.</verse>
				<verse number="13">Mivel pedig a hitnek ugyanazon szelleme él bennünk, amint irva van: Hittem, azért beszéltem, - mi is hiszünk, amiért beszélünk is,</verse>
				<verse number="14">tudván, hogy aki Jézust feltámasztotta, minket is feltámaszt Jézussal, és veletek együvé helyez.</verse>
				<verse number="15">Mert minden tiérettetek történik, hogy a bőséges kegyelem sokaknál bőséges hálaadássá váljon Isten nagyobb dicsőségére.</verse>
				<verse number="16">Ennélfogva nem veszitjük el bátorságunkat, hanem, bár a külső ember fogyatkozik is bennünk, a belső viszont napról-napra megújul.</verse>
				<verse number="17">Mert a mi jelenleg pillanatnyi és könnyű szenvedésünk odafönt módfölött nagy örök dicsőséget szerez nekünk,</verse>
				<verse number="18">kik nem azt nézzük, ami látható, hanem ami láthatatlan. Mert ami látható, ideigvaló, ami pedig nem látható örökkétartó.</verse>
			</chapter>
			<chapter number="5">
				<verse number="1">Tudjuk ugyanis, hogy ha ez a mi földi lakó házunk összeomlik, Istentől kapunk lakóhelyet, nem kézzel épített, hanem örökös hajlékot a mennyben.</verse>
				<verse number="2">Ennélfogva is fohászkodunk, óhajtván a mi mennyei lakásunkba átöltözni,</verse>
				<verse number="3">hogy ha egyszer felöltöttük, ne legyünk mezítelenek.</verse>
				<verse number="4">Mert már most is, midőn e hajlékban vagyunk, megterhelve fohászkodunk, mivel nem azt akarjuk, hogy levetkőztessünk, hanem hogy felöltöztessünk, hogy a halandót elnyelje az élet.</verse>
				<verse number="5">Aki pedig minket erre elkészít, az az Isten, ki nekünk a Lélek zálogát adta.</verse>
				<verse number="6">Bízunk azért mindenkor, tudván, hogy amíg a testben élünk, idegenben járunk, távol az Úrtól;</verse>
				<verse number="7">(mert hitben élünk, és nem látásban).</verse>
				<verse number="8">Igen, bízunk, és azon vagyunk, hogy a testtől megválhassunk, és az Úrhoz juthassunk.</verse>
				<verse number="9">S azért törekszünk ügy tőle távol, mint közelében, neki tetszeni.</verse>
				<verse number="10">Mert mindnyájunknak meg kell jelennünk Krisztus ítélőszéke előtt, hogy ki-ki elvegye, ami a testet megilleti, aszerint, amint jót vagy rosszat cselekedett.</verse>
				<verse number="11">Mivel pedig tudjuk, hogy az Urat félni kell, erre akarjuk rábírni az embereket is; és Isten előtt tudva van ez. Sőt reménylem, hogy tudva van a ti lelkiismeretetekben is.</verse>
				<verse number="12">Nem ajánljuk ezzel ismét önmagunkat nektek, hanem alkalmat adunk arra, hogy mibennünk dicsekedhessetek; hogy legyen mit felelnetek azokkal szemben, kik dicsőségüket a külsőben keresik, és nem a szívben.</verse>
				<verse number="13">Mert ha magunkon kívül vagyunk, Istenért van; ha józan észnél, tiérettetek.</verse>
				<verse number="14">Mert Krisztus szeretete ösztönöz bennünket, meggondolva azt, hogy ha egy meghalt valamennyiért, akkor valamennyien meghaltak;</verse>
				<verse number="15">pedig Krisztus mindenkiért meghalt, hogy akik élnek is, már ne magoknak éljenek, hanem annak, ki érettök meghalt és feltámadott.</verse>
				<verse number="16">Ennélfogva mi ezentúl senkit sem ismerünk test szerint. És ha Krisztust ismertük is test szerint, most már nem ismerjük.</verse>
				<verse number="17">Ha tehát valaki Krisztusban van, új teremtménnyé lett, a régi megszűnt, s ime egészen újjá lett!</verse>
				<verse number="18">Ez pedig mind az Istentől van, ki megbékéltetett - minket önmagával Krisztus által, és ránk bizta a megengesztelődésnek hivatalát.</verse>
				<verse number="19">Mert Isten a világot megbékéltette önmagával Krisztusban, nem számítva be nekik az ő bűneiket, és reánk bizta a megbékéltetésnek igéjét.</verse>
				<verse number="20">Krisztus helyett járunk tehát követségben, mintha általunk akarna Isten benneteket inteni. Krisztus nevében kérünk tehát benneteket, béküljetek ki Istennel!</verse>
				<verse number="21">Azt, ki a bűnt nem ismerte, miérettünk bűnné tette, hogy őbenne Isten igazságává váljunk.</verse>
			</chapter>
			<chapter number="6">
				<verse number="1">Mint munkatársak pedig intünk benneteket, hogy az Isten kegyelmét hiába ne vegyétek.</verse>
				<verse number="2">Mert azt mondja: Kellemes időben meghallgatlak téged, és az üdvösség napján megsegitlek téged. íme most van a kellemes idő, ime most az üdvösség napja!</verse>
				<verse number="3">Senkinek semmi botrányt ne okozzunk, hogy hivatalunkat ne szidalmazzák;</verse>
				<verse number="4">hanem mindenben úgy viseljük magunkat, mint Isten szolgái, sok tűrésben, szenvedésben, szükségben, szorongatásban,</verse>
				<verse number="5">vereségben, börtönben, lázadásban, munkában, virrasztásban, böjtölésben,</verse>
				<verse number="6">tisztaságban, tudományban, kitartásban, nyájasságban, a Szentlélekben, tettetés nélkül való szeretetben,</verse>
				<verse number="7">az igazság igéjében, az Isten erejében, az igazság fegyvereivel jobbról és balról,</verse>
				<verse number="8">tisztelet és becstelenség, gyalázat és jó hirnév mellett, mint csábítók és mégis igazmondók,</verse>
				<verse number="9">mint akik ismeretlenek és mégis ismeretesek, mint akik haldokolnak és ime élünk, mint akiket megvertek, de meg nem öltek;</verse>
				<verse number="10">mint akik szomorkodnak, mégis mindig örvendeznek, mint akik szűkölködnek, s mégis sokakat gazdagítanak, mint akiknek semmijök sincs, s mégis mindenük van.</verse>
				<verse number="11">A mi szánk megnyílt hozzátok, ó Korintusiak! szivünk kitágult.</verse>
				<verse number="12">Mibennünk nem szoronkodtok, hanem ti vagytok szűkkeblűek.</verse>
				<verse number="13">De hasonlót hasonlóval viszonozva, (mint fiaimnak mondom) tágítsátok ki ti is sziveiteket!</verse>
				<verse number="14">Ne húzzatok egy igát a hitetlenekkel! Mert mi köze az igazságnak a hamissághoz? Vagy hogy fér össze a világosság a sötétséggel?</verse>
				<verse number="15">Micsoda egyesség van Krisztus és Béliái közt? Vagy micsoda része hívőnek a hitetlennel?</verse>
				<verse number="16">Hogyan egyez meg az isten temploma a bálványokkal? Mert ti az élő Isten temploma vagytok, miként Isten mondja: Bennök lakom és közöttük járok, és az ő Istenük leszek és ők az én népem lesznek.</verse>
				<verse number="17">Ennekokáért menjetek ki közülök és váljatok el. - úgymond az Úr, - és tisztátalant ne érintsetek;</verse>
				<verse number="18">és én befogadlak titeket és atyátok leszek, és ti az én fiaim és leányaim lesztek, úgymond az Úr, a mindenható.</verse>
			</chapter>
			<chapter number="7">
				<verse number="1">Mivel tehát ilyen ígéreteink vannak, szeretteim! tisztítsuk meg magunkat a testnek és léleknek minden szennyétől, s fejezzük be megszentelésünket isteni félelemben.</verse>
				<verse number="2">Értsetek meg minket! Senkit meg nem sértettünk, senkit tönkre nem tettünk, senkit meg nem csaltunk.</verse>
				<verse number="3">Ezt nem vádolásképen mondom; hiszen már azelőtt mondottuk, hogy szivünkben vagytok, hogy együtt haljunk, és együtt éljünk.</verse>
				<verse number="4">Nagy bizalommal vagyok irántatok, nagyra vagyok veletek, el vagyok telve vigasztalással, áradozom az örömtől minden szorongatásunk mellett.</verse>
				<verse number="5">Mert mikor Macedóniába érkeztünk is, nem volt nyugalma testünknek, hanem mindenféle viszontagságot álltunk ki, kívülről harcokat, belül félelmet.</verse>
				<verse number="6">Ámde Isten, aki megvigasztalja az alázatosakat, megvigasztalt minket is Titus eljövetelével.</verse>
				<verse number="7">De nemcsak az ő eljövetelével, hanem azon vigasztalással is, melyben őt részesítettétek, mert elbeszélte nekünk a ti vágyódástokat, a ti sirástokat, értem való buzgólkodástokat, aminek aztán még jobban örültem.</verse>
				<verse number="8">Habár ugyanis megszomoritottalak benneteket levelemmel, nem bánom; és ha bánnám is, miután azt látom, hogy az a levél, jóllehet kis időre, megszomoritott titeket,</verse>
				<verse number="9">most örülök, nem azért, hogy megszomorodtatok, hanem hogy bünbánatra szomorodtatok meg. Mert Isten tetszése szerint szomorodtatok meg, úgy hogy mimiattunk semmiben sem szenvedtek kárt.</verse>
				<verse number="10">Mert az Isten (tetszése) szerint való szomorúság üdvösségre szolgáló állhatatos bünbánatot idéz elő; mig a világias szomorúság halált okoz.</verse>
				<verse number="11">Mert ime, épen az, hogy Isten (tetszése) szerint szomqrkodtatok, mily nagy szorgos-kodást gerjesztett tibennetek, sőt mentegetődzést, sőt boszankodást, sőt félelmet, sőt vágyat, sőt buzgalmat, sőt büntetést! De ti mindenben megmutattátok, hogy a dologban tiszták vagytok.</verse>
				<verse number="12">Tehát ha Írtam is nektek, nem azért írtam, aki a méltatlanságot elkövette, sem nem azért, aki azt szenvedte. hanem hogy kimutassuk gondosságunkat, mellyel irántatok Isten előtt viseltetünk.</verse>
				<verse number="13">Ezért vigasztalódtunk meg. Vigasztalódásunkban pedig még inkább örültünk Titus örömén, mivel az ő lelkét mindnyájan megörvendeztettétek.</verse>
				<verse number="14">És ha némileg dicsekedtem veletek ő előtte, nem vallottam szégyent; hanem amint nektek mindent az igazsághoz képest elmondottam, ügy a mi dicsekvésünk is Titus előtt, igaznak bizonyult,</verse>
				<verse number="15">és az ő szive annál inkább vonzódik, hozzátok, ha megemlékezik mindnyájatok engedelmességéről és hogy minő félelemmel és rettegéssel fogadtátok őt.</verse>
				<verse number="16">Örülök, hogy mindenben bizhatom bennetek.</verse>
			</chapter>
			<chapter number="8">
				<verse number="1">Tudtul adjuk nektek, testvérek, az Isten kegyelmét, melyben a macedóniai hitközségek részesültek,</verse>
				<verse number="2">hogy t. i. sok megpróbáltatás között örömüknek bősége és mélységes szegénységük gazdagon adakozott a jószívűségben;</verse>
				<verse number="3">mert mondhatom róluk, hogy erejükhöz képest, sőt erejükön fölül készségesek voltak,</verse>
				<verse number="4">és sok rábeszéléssel kérték tőlünk a kegyelmet, hogy a szentek szolgálatában résztvehessenek.</verse>
				<verse number="5">És nemcsak amint reménylettük, hanem önmagokat adták oda először az Urnak, azután minekünk az Isten akaratából,</verse>
				<verse number="6">úgy hogy megkértük Titust, hogy amint elkezdette, úgy el is végezze nálatok a jótékonyságnak ezen művét.</verse>
				<verse number="7">Nos, amint mindenben kitűntök, hitben és beszédben, tudományban és minden buzgóságban, azonfölül még hozzánk való szeretetetekben is, úgy tüntessétek ki magatokat ezen jótékonyságban is.</verse>
				<verse number="8">Nem parancsképen mondom ezt, hanem hogy mások buzgósága által a ti szereteteteknek valódiságát is kipróbáljam.</verse>
				<verse number="9">Hisz ismeritek a mi Urunk Jézus Krisztusnak kegyességét, hogy tiérettetek szegénnyé lett, holott gazdag volt, hogy ti az ő szegénysége által meggazdagodjatok.</verse>
				<verse number="10">És erre nézve tanácsot adok, mert ez hasznotokra válik, kik nemcsak a cselekvést, hanem az akarást is kezdettétek a múlt évtől fogva.</verse>
				<verse number="11">Most tehát tettel is vigyétek véghez, hogy amint a készség megvan, a véghezvitel is meglegyen ahoz képest, amitek van.</verse>
				<verse number="12">Mert ha az akarat kész, aszerint kedves, amije van, nem pedig aszerint, amije nincs.</verse>
				<verse number="13">Mert nem (az itt a cél,) hogy másokon könnyítve legyen, ti pedig szükséget szenvedjetek, hanem hogy egyenlőség legyen.</verse>
				<verse number="14">Most a ti bővelkedéstek pótolja azoknak szükölködését, hogy majd azoknak bővelkedése is a ti szükölködésteknek pótlására szolgáljon, hogy egyenlőség legyen, amint irva van:</verse>
				<verse number="15">Akinek sok volt, nem bővelkedett, és akinek kevés, nem szűkölködött.</verse>
				<verse number="16">Hála legyen pedig az Istennek, ki ugyanazon buzgóságot gerjesztette Titus szivében tiirántatok,</verse>
				<verse number="17">mert a felszólítást elfogadta ugyan, de mivel buzgóbb volt, önként utazott el hozzátok.</verse>
				<verse number="18">Elküldöttük vele azt a testvért is, akinek dicsérete az evangélium által el van terjedve az összes hitközségekben;</verse>
				<verse number="19">sőt nemcsak ez, hanem a hitközségek kísérőül is rendelték őt mellénk e könyöradománygyüjtés Végett teendő utazásunkban, melyet az Úr dicsőségére elszánt akarattal magunkra vállaltunk;</verse>
				<verse number="20">mert elakarjuk kerülni azt, hogy valaki megszóljon bennünket e nagy összeg miatt, melyet kezelünk.</verse>
				<verse number="21">Mert gondját viseljük a vagyonnak nemcsak Isten, hanem az emberek előtt is.</verse>
				<verse number="22">Velük küldöttük továbbá azt a testvérünket is, akinek gondosságáról sok dologban</verse>
				<verse number="23">gyakran meggyőződtünk, és aki most irántotok való nagy bizodalmában még sokkal buzgóbb.Ami Titust illeti: ő az én kísérőm és reátok nézve munkatársam, ami pedig a lestvéreket: ők a hitközségek küldöttei, Krisztus dicsősége.</verse>
				<verse number="24">Mutassátok ki tehát irántuk a ti szereteteteknek és a mi felőletek való dicsekvésünknek bizonyítékait a hitközségek szine előtt!</verse>
			</chapter>
			<chapter number="9">
				<verse number="1">A szentek részére történő segélygyüjtésről fölösleges nektek írnom.</verse>
				<verse number="2">Mert ismerem szíves készség-tekét, melyért eldicsekszem veletek a Macedóniaiaknál, hogy t. i. Ahája is kész a múlt esztendőtől fogva, és a ti buzgóságtok oly sokakat felbuzditott.</verse>
				<verse number="3">A testvéreket pedig azért küldöttem, hogy rólatok tett dicsekvésünkkel e tekintetben szégyent ne valljunk, hogy (amint mondottam) készen legyetek;</verse>
				<verse number="4">nehogy mikor a Macedóniaiak velem odaérkeznek és készületlenül találnak benneteket, nekem (hogy ne mondjam nektek) kelljen pironkodni e miatt.</verse>
				<verse number="5">Szükségesnek láttam azért megkérni a testvéreket, hogy előre menjenek hozzátok és a megígért áldást elkészítsék, hogy az készen legyen, és pedig úgy mint áldás, és nem mint fösvénység.</verse>
				<verse number="6">Azt mondom pedig: Aki szűken vet, szűken is arat; és aki áldással vet, áldással is arat.</verse>
				<verse number="7">Ki-ki hogyan fogadta szivében, ne szomorúsággal vagy kénytelenségből; mert a jókedvű adakozót szereti az Isten.</verse>
				<verse number="8">Isten pedig elég hatalmas arra, hogy minden kegyelmet bőven megadjon nektek, hogy mindenkor mindennel bőven ellátva, készek legyetek minden jó cselekedetre,</verse>
				<verse number="9">amint írva van: Osztogatott, adott a szegényeknek; az ő igazsága fönmarad örökön örökké.</verse>
				<verse number="10">Aki pedig a vetőnek magot ad, kenyeret is ad eledelül, és megsokasítja a ti magotokat és megszaporítja igazságtok termését,</verse>
				<verse number="11">hogy mindenben meggazdagodva, készek legyetek minden jószívű adakozásra, mely általunk hálaadásra gerjeszt Isten iránt.</verse>
				<verse number="12">Mert ez az alamizsnaadás nemcsak azt pótolja, amiben a szentek szükséget látnak, hanem bőséges hálálkodásra is fakaszt sokakat az Úr iránt,</verse>
				<verse number="13">kik e jótékonyság láttára dicsőítik Istent azon engedelmességért, mellyel Krisztus evangéliumát valljátok, és a jószívű adakozásért, melyben őket és mindenkit részesítitek,</verse>
				<verse number="14">és (dicsőítik) értetek végzett imádságaikban, mivel titeket szívből szeretnek Istennek bőséges kegyelméért, mely bennetek él.</verse>
				<verse number="15">Hála legyen Istennek az ő kimondhatatlan ajándékáért!</verse>
			</chapter>
			<chapter number="10">
				<verse number="1">Én magam Pál pedig, kérlek titeket Krisztus szelidségére és kegyességére, - ki szemtől szembe ugyan alázatos vagyok közöttetek, de a távolból bátor vagyok veletek szemben.</verse>
				<verse number="2">Kérlek tehát titeket, hogy ne kelljen jelenlétetekben azzal a bátorsággal fellépnem, amelyet rólam némelyekkel Szemben feltételeznek, kik azt tartják, hogy mi test szerint élünk.</verse>
				<verse number="3">Mert ha testben élünk is, nem a test szerint harcolunk.</verse>
				<verse number="4">Mert a mi harci fegyvereink nem testiek, hanem alkalmasak Isten által erődök lerontására, amennyiben mi terveket rontunk le,</verse>
				<verse number="5">és fogságba ejtünk minden magasságot, mely Isten ismerete ellen támad, és minden értelmet, hogy meghódítsuk Krisztusnak,</verse>
				<verse number="6">és készek vagyunk megfenyíteni minden engedetlenséget mihelyt a ti engedelmességtek tökéletes lesz.</verse>
				<verse number="7">Tekintsetek, arra ami szembetűnik! Ha valaki azzal biztatja magát, hogy ő Krisztusé, gondolja meg magában azt is, hogy amint ő Krisztusé, úgy mi is.</verse>
				<verse number="8">Mert ha kissé túlságosan dicsekedem is a mi hatalmunkkal, melyet az Ur a ti épüléstekre és nem lerontástokra adott nekünk, nem szégyenlem.</verse>
				<verse number="9">De hogy úgy ne lássék, mintha levelekkel akarnálak benneteket megijeszteni;</verse>
				<verse number="10">mivelhogy a levelei, - mint mondják - szigorúak és bátrak, személyes megjelenése pedig gyenge és beszéde gyarló, -</verse>
				<verse number="11">az ilyen gondolja meg, hogy aminők szóval vagyunk leveleink által a távolban, olyanok leszünk, ha majd megjelenünk, tettben is.</verse>
				<verse number="12">Mert nem merjük magunkat bizonyos emberekhez mérni, vagy hasonlítani, kik önmagukat ajánlják, hanem mi csak önmagunkhoz mérjük és önmagunkhoz hasonlítjuk magunkat.</verse>
				<verse number="13">Mi nem dicsekszünk mértéken túl, hanem azon szabály mértéke szerint, melyet Isten mért ki nekünk, mint mértéket, hogy elérjünk hozzátok.</verse>
				<verse number="14">Mert nem nyújtózkodtunk túlságosan, mintha el nem érnénk hozzátok, hisz eljutottunk hozzátok Krisztus evangéliumával.</verse>
				<verse number="15">Nem dicsekszünk mérték nélkül mások munkáival; de van reményünk, hogy hitetek gyarapodtával általatok még nagyobb hírnévre teszünk szert hatáskörünkben,</verse>
				<verse number="16">sőt hogy azon tartományokban is hirdethetjük az evangéliumot, amelyek rajtatok túl vannak, anélkül hogy mások körébe avatkozzunk és a késszel dicsekedjünk.</verse>
				<verse number="17">Aki pedig dicsekszik, az Úrban dicsekedjék!</verse>
				<verse number="18">Mert nem az az igazi, aki magamagát ajánlja, hanem akit Isten ajánl.</verse>
			</chapter>
			<chapter number="11">
				<verse number="1">Vajha eltűrnétek tőlem egy kis balgaságot! Igen, tűrjetek el!</verse>
				<verse number="2">Mert isteni buzgósággal buzgólkodom értetek. Hiszen eljegyeztelek benneteket egy férfiúnak, hogy mint tiszta szüzet mutathassalak be Krisztusnak.</verse>
				<verse number="3">Félek azonban, hogy valamint a kígyó az ő álnokságával Évát megcsalta, ügy a ti értelmetek is meg ne romoljon és el ne idegenedjék a krisztusi egyszerűségtől.</verse>
				<verse number="4">Mert ha valaki (hozzátok) jönne és más Krisztust hirdetne, akit mi nem hirdettünk, vagy ha más Lélekben részesülnétek, melyben nem részesültetek, vagy más evangéliumot (hirdetne) melyet el nem fogadtatok: ezt igenis eltűrnétek.</verse>
				<verse number="5">Pedig úgy vélem, hogy én semmivel sem tettem kevesebbet a nagy apostoloknál.</verse>
				<verse number="6">Mert ha járatlan vagyok is a beszédben, de nem a tudományban; ezt egyébként mindenben kimutattuk előttetek.</verse>
				<verse number="7">Vagy talán vétettem azzal, midőn magamat megaláztam, hogy ti felmagasztaltassatok? hogy az Isten evangéliumát ingyen hirdettem nektek?</verse>
				<verse number="8">Más egyházakat megfosztottam, díjt fogadvári el tőlük, htígy nektek szolgálhassak.</verse>
				<verse number="9">És midőn nálatok voltam és szűkölködtem, nem voltam senkinek terhére, mert amire szükségem volt, pótolták a Macedóniából jött testvérek, és mindenben azon voltara, hogy terhetekre ne legyek, és rajta is leszek.</verse>
				<verse number="10">Olyan bizonyos, mint hogy Krisztus igazsága van bennem, hogy ezen a dicsőségemen Achája tartományaiban nem esik csorba.</verse>
				<verse number="11">Miért? Mivel nem szeretlek titeket? Isten tudja!</verse>
				<verse number="12">Amit pedig teszek, azt teszem ezután is, hogy elvágjam az alkalmat azoktól, akik keresik az alkalmat, hogy amivel nagyra vannak, tényleg olyanok legyenek, mint mi.</verse>
				<verse number="13">Mert az ilyen ál-apostolok csalárd munkások, kik Krisztus apostolai gyanánt adják ki magokat.</verse>
				<verse number="14">És ez nem csoda, mert hiszen a sátán is átváltoztatja magát világosság angyalává.</verse>
				<verse number="15">Nem valami nagy dolog tehát, ha az Ó szolgái az igazság szolgádnak alakját veszik fel; az ő végok azonban cselekedeteiknek megfelelő lesz.</verse>
				<verse number="16">Újra mondom: (ne tartson engem senki esztelennek; egyébiránt fogadjatok mint esztelent, hogy én is egy kissé dicsekedjem)</verse>
				<verse number="17">amit mondok, nem Isten szerint mondom, hanem mintegy esztelenségemben e dicsekvésre vonatkozólag.</verse>
				<verse number="18">Mivel sokan dicsekszenek test szerint, én is dicsekszem.</verse>
				<verse number="19">Hiszen örömest eltűritek az eszteleneket, minthogy ti magatok okosak vagytok.</verse>
				<verse number="20">Eltűritek ugyanis, ha valaki szolgaságra vet, ha valaki kifoszt, ha valaki meghurcol, ha valaki felfuvalkodik, ha valaki arcul ver benneteket.</verse>
				<verse number="21">Szégyenemre mondom ezt, mintha e részben gyengék lettünk volna. De ha valaki valamiben (dicsekedni) merészkedik, (esztelenségemben mondom) - merek én is:</verse>
				<verse number="22">Ha ők zsidók, én is; ha Izraeliták, én is; ha Ábrahám ivadékai, én is;</verse>
				<verse number="23">ha Krisztus szolgái (mint kevésbbé bölcs mondom) én még inkább: a sok fáradság, a többszörös fogság, a módfölötti veretes, a gyakori halálveszélyek folytán.</verse>
				<verse number="24">A zsidóktól ötször kaptam egy hiján negyven ütést.</verse>
				<verse number="25">Háromszor megvesszőztek, egyszer megköveztek, háromszor hajótörést szenvedtem, egy nap és egy éjjel a tenger helyén voltam,</verse>
				<verse number="26">gyakorta utaztam, veszélyekben forogtam a folyóvizeken, veszélyekben a rablók közt, veszélyekben nemzetbelijeim, veszélyekben a pogányok részéről, veszélyekben a városban, veszélyékben a pusztában, veszélyekben a tengeren, veszélyekben a hamis testvérek között;</verse>
				<verse number="27">munkában, nyomoruságban, sok virrasztásban, éhségben és szomjuságban, sok böjtölésben, hidegben és mezitelenségben,</verse>
				<verse number="28">nem számítva ami azonkívül ér, a mindennapi aggság, az összes hitközségekről való gondoskodás.</verse>
				<verse number="29">Ki gyengélkedik, hogy én ne gyelgénkedném? Ki botránkozik, hogy én tüzbe ne jönnék?</verse>
				<verse number="30">Ha dicsekednem kell, azzal dicsekszem, ami gyarlóságomot illeti.</verse>
				<verse number="31">Isten és a mi Urunk Jézus Krisztus Atyja, ki áldott legyen örökké, tudja, hogy nem hazudok.</verse>
				<verse number="32">Damaszkusban Arétás király helytartója őriztette a damaszkusiak városát, hogy engem elfogjon,</verse>
				<verse number="33">és az ablakon át kosárban eresztettek le a kőfalon, s igy menekültem ki kezeiből.</verse>
			</chapter>
			<chapter number="12">
				<verse number="1">Ha dicsekedni kell (bár ez nem ér semmit), áttérek az Úrtól nyert látomásokra és kinyilatkoztatásokra.</verse>
				<verse number="2">Tudok egy embert Krisztusban, ki tizennégy évvel ezelőtt, - vajjon a testben-e, nem tudom, vagy a testen kívül, nem tudom, Isten tudja, - elragadtatott a harmadik égig.</verse>
				<verse number="3">És tudom, hogy ez az ember, - testben-e vagy testen kivül, nem tudom, Isten tudja, -</verse>
				<verse number="4">elragadtatott a paradicsomba, és titkos igéket hallott, melyeket embernek nem szabad kimondania.</verse>
				<verse number="5">Az ilyenben dicsekszem, magamban azonban nem dicsekszem, hacsak gyarlóságaimban nem.</verse>
				<verse number="6">Mert ha dicsekedni akarnék is, nem volnék esztelen, mert igazságot mondanék; de ettől tartózkodom, nehogy valaki többre becsüljön, mint amit rajtam lát, vagy tőlem hall.</verse>
				<verse number="7">És hogy a kinyilatkoztatások nagysága miatt el ne bízzam magamat, feltámadt bennem az én testem ösztöne, a sátán angyala, hogy zaklasson engem.</verse>
				<verse number="8">Amiért háromszor kértem az Urat, hogy távozzék tőlem,</verse>
				<verse number="9">de ő igy szólt hozzám: Elegendő neked az én kegyelmem, mert az erő a gyengeségben tökéletesedik. Örömest dicsekszem tehát gyarlóságaimban, hogy bennem lakjék Krisztus ereje.</verse>
				<verse number="10">Azért találom örömömet gyarlóságaimban, szidalmakban, nélkülözésekben, üldöztetésekben, szorongattatásban Krisztusért; mert mikor gyenge vagyok, akkor vagyok erős.</verse>
				<verse number="11">Esztelenné lettem, ti kényszeritettetek engem. Mert ti tartoztatok volna engem ajánlani, miután semmivel sem voltam kisebb azoknál, kik a legkitünőbb apostolok; habár semmi sem vagyok.</verse>
				<verse number="12">Hiszen apostolságomnak bizonyítékait adtam közöttetek teljes béketürésben, jelekben, csodákban és erőkben.</verse>
				<verse number="13">Mert mi az, amiből nektek kevesebb jutott, mint a többi hitközségeknek, hacsak az nem, hogy én magam nem voltam terhetekre? Bocsássátok meg nekem ezt a sérelmet!</verse>
				<verse number="14">Íme most harmadszor készülök hozzátok menni, és nem leszek terhetekre; mert nem azt keresem ami a tietek, hanem titeket. Mert hiszen nem a gyermekek tartoznak a szülőknek kincseket gyűjteni, hanem a szülők a gyermekeknek.</verse>
				<verse number="15">Én pedig igen szívesen áldozok, sőt magamat is feláldozom a ti lelkeitekért, ámbár mennél inkább szeretlek titeket, annál kevésbé szerettek engem.</verse>
				<verse number="16">Ám legyen! - én nem terheltelek titeket, de mivel (állítólag) furfangos vagyok, csellel hálóztalak be benneteket.</verse>
				<verse number="17">Vajjon akiket hozzátok küldöttem, azok közül csaltalak-e meg valaki által titeket?</verse>
				<verse number="18">Titust kértem, és vele egy testvért küldöttem. Talán Titus csalt meg benneteket? Nem ugyanazon egy szellemben, nem ugyanazon egy nyomon járunk-e?</verse>
				<verse number="19">Talán már régen azt hiszitek, hogy mentegetjük magunkat előttetek? Isten előtt, Krisztusban szólunk, de mindent a ti épüléstekre, szeretteim!</verse>
				<verse number="20">Mert félek, hogy mikor odaérkezem, nem olyanoknak talállak benneteket, amilyeneknek akarlak, és ti olyannak találtok engem, amilyennek nem akartok. Vajha ne volnának közöttetek perlekedések, irigykedések, háborgások, egyenetlenségek, rágalmazások, árulkodások, felfuvalkodások, pártoskodások;</verse>
				<verse number="21">nehogy mikor odajövök, Isten ismét megalázzon engem nálatok, és siratnom kelljen sokakat azok közül, kik azelőtt vetkeztek és nem tartottak bűnbánatot a tisztátalanságért, paráznaságért és fajtalanságért, melyet elkövettek.</verse>
			</chapter>
			<chapter number="13">
				<verse number="1">Íme, ezennel harmadszor megyek hozzátok. Két vagy három tanú vallomásából minden dolog megállapítható.</verse>
				<verse number="2">Előre mondottam és előre mondom, valamint jelenlétemben, úgy most távollétemben úgy azoknak, kik azelőtt vétkeztek, mint minden egyebeknek, hogy ha odamegyek, nem kegyelmezek.</verse>
				<verse number="3">Bizonyságot akartok arról a Krisztusról, ki belőlem szól, ki veletek szemben nem gyenge, hanem erős közöttetek?</verse>
				<verse number="4">Mert noha gyengeségből megfeszittetett, de él az Isten erejéből. Mert mi is gyengék vagyunk őbenne; de élni fogunk ővele az Isten erejéből veletek szemben.</verse>
				<verse number="5">Tegyétek próbára önnönmagatokat, vájjon a hitben vagytok-e; vizsgáljátok meg tenmagatokat! Nem ismeritek-e fel önnönmagatokon, hogy Krisztus Jézus bennetek Van? hacsak talán rosszul nem álljátok ki a próbát.</verse>
				<verse number="6">Reménylem azonban, be fogjátok látni, hogy mi a próbát kiáltottuk.</verse>
				<verse number="7">Kérjük azonban Istent, hogy 'semmi rosszat ne tegyetek, nem azért, hogy nekünk legyen igazunk, hanem hogy ti azt tegyétek, ami jó, minekünk pedig ne legyen igazunk.</verse>
				<verse number="8">Mert az igazság ellen mitsem tehetünk, hanem az igazság érdekében.</verse>
				<verse number="9">Hiszen örülünk, hogy mi gyengék vagyunk, ti pedig erősek vagytok. Imádkozunk is azért, hogy tökéletesek legyetek.</verse>
				<verse number="10">Azért írom ezt távollétemben, hogy midőn megjelenek, ne kelljen keményebben élnem a hatalommal, melyet nekem az Úr építésre, és nem rontásra adott.</verse>
				<verse number="11">Egyébiránt, testvérek, örüljetek, tökéletesek legyetek, buzdítsátok egymást, legyetek egyetértők, éljetek békében, és a békeségnek és szeretetnek Istene veletek lesz.</verse>
				<verse number="12">Köszöntsétek egymást szent csókkal! Üdvözölnek titeket az összes szentek.</verse>
				<verse number="13">A mi Urunk Jézus Krisztusnak kegyelme, az Istennek szeretete és a Szentlélek közössége legyen mindnyájatokkal! Ámen.</verse>
				<verse number="14">Összevont szöveg.</verse>
			</chapter>
		</book>
		<book number="48">
			<chapter number="1">
				<verse number="1">Pál apostol, nem emberektől, sem nem ember által, hanem Jézus Krisztus és az Atyaisten által, ki őt halottaiból feltámasztotta,</verse>
				<verse number="2">és az összes testvérek, kik velem vannak, Galácia hitközségeinek!</verse>
				<verse number="3">Kegyelem nektek és békeség az Atyaistentől és a mi Urunk Jézus Krisztustól,</verse>
				<verse number="4">ki föláldozta magamagát a mi bűneinkért, hogy megmentsen bennünket a jelen gonosz világtól a mi Istenünknek és Atyánknak akarata szerint,</verse>
				<verse number="5">kinek dicsőség örökön örökké! Ámen.</verse>
				<verse number="6">Csodálkozom, hogy attól, aki benneteket Krisztus kegyelmére meghívott, oly hamar átpártolok más evangéliumhoz,</verse>
				<verse number="7">ami nem egyéb, mint hogy vannak némelyek, akik titeket megzavarnak és krisztus evangéliumát el akarják ferdíteni.</verse>
				<verse number="8">De ha mindjárt mi, vagy mennybéli angyal hirdetne is nektek más evangéliumot, mint amit nektek hirdettünk, átkozott legyen!</verse>
				<verse number="9">Ahogy azelőtt mondottuk, úgy mondom most is újból: Ha valaki nektek valamit azon kivül hirdet, mint amit (tőlünk) kaptatok, átkozott légyen!</verse>
				<verse number="10">Mert hát emberek kedvét keresem-e vagy Istenét? Vagy embereknek akarok-e tetszeni? Ha még embereknek akarnék tetszeni, nem volnék Krisztus szolgája.</verse>
				<verse number="11">Mert tudtotokra adom, testvérek, hogy az általam hirdetett evangélium nem emberi mű,</verse>
				<verse number="12">mert én sem embertől kaptam, vagy tanultam azt, hanem Jézus Krisztus kinyilatkoztatása által.</verse>
				<verse number="13">Hiszen hallottátok hogyan viselkedtem egykor a zsidó törvényben, hogy Isten egyházát mód fölött üldöztem és pusztítottam,</verse>
				<verse number="14">és hogy a zsidó törvényben nemzetbeli kortársaim közöl sokakat fölülmultam, túlságosan buzgólkodva atyáim hagyományaiért.</verse>
				<verse number="15">Mikor azonban tetszett annak, aki engem anyám méhétől fogva kiválasztott és kegyelme által meghívott,</verse>
				<verse number="16">hogy az ő Fiát bennem kinyilatkoztassa, hogy őt a pogányok között hirdessem: mindjárt nem hallgattam többé a testre és vérre,</verse>
				<verse number="17">sem Jeruzsálembe nem mentem az én apostolelődeimhez, hanem elmentem Arábiába és ismét visszatértem Damaszkusba.</verse>
				<verse number="18">Azután három év múlva Jeruzsálembe érkeztem, hogy Pétert láthassam, és tizenöt napig nála maradtam.</verse>
				<verse number="19">Mást azonban az apostolok közöl nem láttam, mint csak Jakabot, az Úr testvérét.</verse>
				<verse number="20">Amit pedig nektek irok, ime Isten előtt mondom, hogy nem hazudok.</verse>
				<verse number="21">Azután Sziria és Cilicia tartományokba mentem.</verse>
				<verse number="22">Judeának Krisztusban élő hitközségeiben azonban személyesen ismeretlen voltam,</verse>
				<verse number="23">hanem csak annyit hallottak rólam, hogy: Aki egykor üldözött minket, most a hitet hirdeti, amelyet egykor támadott;</verse>
				<verse number="24">és magasztalták Istent én miattam.</verse>
			</chapter>
			<chapter number="2">
				<verse number="1">Azután tizennégy év múlva ismét felmentem Jeruzsálembe Barnabással, magammal vivén Titust is.</verse>
				<verse number="2">Fölmentem pedig kinyilatkoztatás folytán, és, közöltem velők az evangéliumot, melyet a pogányok között hirdetek, különösen pedig azokkal, kik tekintélyben álltak, hogy hiába ne fáradjak, vagy fáradtam legyen.</verse>
				<verse number="3">De még a velem levő Titust sem kényszeritették, hogy pogány létére körülmetéltesse magát,</verse>
				<verse number="4">a belopódzott hamis testvérek miatt ugyanis, kik azért tolakodtak be, hogy a mi szabadságunkat, melyet Jézus Krisztusban bírunk, kikémleljék és bennünket szolgaságba ejtsenek.</verse>
				<verse number="5">De mi egy órára sem hajoltunk meg ezek előtt, hogy az evangélium igazsága nálatok fönnmaradjon.</verse>
				<verse number="6">Azok pedig, kik tekintélyben álltak, (hogy valaha milyenek voltak, ahoz semmi közöm. Isten nem tekint az ember személyére), - szóval akik előttem tekintélyben állóknak látszottak, nekem semmit sem nyújtottak,</verse>
				<verse number="7">hanem ellenkezőleg mikor látták, hogy meg vagyok bizva az evangélium hirdetésével a körülmetéletleneknél, valamint Péter a körülmetélteknél,</verse>
				<verse number="8">(mert aki Péterrel munkálkodott az apostolkodásban a körülmetéltek között, velem is munkálkodott a pogányok között),</verse>
				<verse number="9">és midőn a nekem adott kegyelmet fölismerték, Jakab, Kefás és János, kik oszlopoknak látszottak, jobbjukat nyújtották nekem és Barnabásnak a bajtársság jeléül, hogy mi menjünk a pogányokhoz, ők pedig a körülmetéltekhez,</verse>
				<verse number="10">csak a szegényekről emlékezzünk meg, amit ugyancsak iparkodtam is megtenni.</verse>
				<verse number="11">Mikor pedig Kefás Antiochiába jött, szembeszálltam vele, mert megérdemelte a korholást.</verse>
				<verse number="12">Mielőtt ugyanis némelyek Jakabtól odajöttek volna, a pogányokkal étkezett, mikor pedig azok odaérkeztek, visszavonult és külön vált tőlük, félvén azoktól, kik a körülmetélésből voltak.</verse>
				<verse number="13">És az ő kétszinüségébé beleegyeztek a többi zsidók is, ugy hogy még Barnabást is magokkal ragadták abba a kétszinüségbe.</verse>
				<verse number="14">Mikor tehát láttam, hogy nem helyes utón járniak az evangélium igazsága szerint, azt mondottam Kefásnak valamennyiök előtt; Ha te zsidó létedre pogányul élsz és nem zsidó módon, hogyan kényszeritheted a pogányokat, hogy zsidó módon éljenek?</verse>
				<verse number="15">Mi természet szerint zsidók vagyunk, és nem pogányokból lett bűnösök.</verse>
				<verse number="16">Tudván pedig, hogy az ember nem a törvényszerinti cselekedetekből igazul meg, hanem a Jézus Krisztusban való hit által, mi is azért hiszünk a Krisztus Jézusban, hogy Krisztus hite által igazuljunk meg, nem pedig a törvényszerinti csejekedetek által; mivelhogy a törvényszerinti cselekedetekből senki sem igazul meg.</verse>
				<verse number="17">Ha pedig Krisztusban keresve -a megigazulást, mi is bűnösöknek találtatunk, vajjon Krisztus szolgája a bűnnek? Isten ments!</verse>
				<verse number="18">Hiszen ha amit lerontottam, újra fölépítem, törvényszegővé válok.</verse>
				<verse number="19">Mert én a törvény által a törvénynek meghaltam, hogy Istennek éljek; keresztre vagyok feszítve Krisztussal együtt.</verse>
				<verse number="20">Én azonban már nem élek, hanem Krisztus él énbennem. Amennyiben pedig most a testben élek, az Isten Fiában való hitben élek, ki szeretett engemet és önmagát adta értem.</verse>
				<verse number="21">Nem vetem meg az Isten kegyelmét. Mert ha a megigazulás a törvény által történik, akkor Krisztus hiába halt meg.</verse>
			</chapter>
			<chapter number="3">
				<verse number="1">Oh ti balga Galaták! ki igézett meg benneteket, hogy ne engedelmeskedjetek az igazságnak? kiknek Krisztus úgy állíttatott szemeitek elé, mintha bennetek feszittetett volna meg.</verse>
				<verse number="2">Csak azt akarom tőletek meg tudni: A törvényszerinti cselekedetekből nyertétek-él a Lelket, vagy a hitpek hallásától?</verse>
				<verse number="3">Oly balgák vagytok-e, hogy miután a Lélekben kezdettetek, most a testben akartok befejezésre jutni?</verse>
				<verse number="4">Hiába szenvedtetek annyit? Bizony hiába!</verse>
				<verse number="5">Aki tehát a Lelket adja nektek és csodákat müvel közöttetek, a törvényszerinti cselekedetekért (teszi-e azt) vagy a hitnek meghallgatásáért?</verse>
				<verse number="6">Amint irva van: Ábrahám hitt az Istennek és igazulásul tudatott be neki.</verse>
				<verse number="7">Értsétek meg tehát, hogy akik hitből vannak, azok Ábrahám fiai.</verse>
				<verse number="8">Minthogy pedig az Írás előre látta, hogy Isten pogányokat a hit által üdvözíti, előre hirdette Ábrahámnak, hogy: Megáldatik benned minden nép.</verse>
				<verse number="9">Akik tehát a hitből vannak, a hivő Ábrahámmal megáldatnak.</verse>
				<verse number="10">Ellenben mindazok, kik a törvényszerinti cselekedetekre támaszkodnak, átok alatt vannak, mert írva van: Átkozott mindaz, aki meg nem mard mindabban, ami a törvény könyvében írva van, hogy azt megtegye.</verse>
				<verse number="11">Hogy pedig a törvény áltat senki igazzá nem lesz Isten előtt, az világos, mert az igaz a hitből él.</verse>
				<verse number="12">A törvény pedig nem a hitből van, hanem: aki azt teljesiti, élni fog általa.</verse>
				<verse number="13">Krisztus megváltott minket a törvény átkától, átokká lévén miérettünk; mert irva van: Átkozott mindaz, aki a fán függ;</verse>
				<verse number="14">hogy Jézus Krisztus által Ábrahám áldása rászálljon a pogányokra, hogy a Lélek igéretét a hit által nyerjük.</verse>
				<verse number="15">Testvérek! (emberileg beszélek) nemde valakinek jogerős végrendeletét senki sem helyezi érvényen kívül, sem meg nem toldja.</verse>
				<verse number="16">Az ígéretek Ábrahámnak tétettek és az ő ivadékának. Nem azt mondja: \És ivadékainak\, mintha sokaknak szólna, hanem mintha egynek: \és ivadékodnak\, mely a Krisztus.</verse>
				<verse number="17">Mire én azt mondom, hogy az Isten által jogerőre emelt végrendeletet a négyszáz harminc év után létrejött törvény nem helyezi érvényen kivül, hogy az ígéretet meghiúsítsa.</verse>
				<verse number="18">Mert ha az örökség a törvénynél fogva szállna ránk, akkor nem az ígéretnél fogva. Ábrahámnak pedig igéretképen ajándékozta azt az Isten.</verse>
				<verse number="19">Mirevaló tehát a törvény? Az áthágások miatt hozatott, miglen eljő az ivadék, melynek az ígéretet tette, - rendezve angyalok által, közvetítő révén.</verse>
				<verse number="20">Ámde közvetítője egynek nem lehet. Isten pedig csak egy.</verse>
				<verse number="21">Tehát a törvény ellenkezik Isten ígéreteivel? Épen nem. Mert ha a törvény úgy volna adva, hogy képes legyen életre kelteni, akkor a megigazulás valóban a törvényből származnék.</verse>
				<verse number="22">Ámde az írás mindent a bűn alá foglalt, hogy az ígéret a Jézus Krisztusban való hit által adassék meg a hívőknek.</verse>
				<verse number="23">Mielőtt azonban a hit elérkezett, fogva tartattunk a törvény alatt azon hitre, mely kinyilatkoztatandó volt.</verse>
				<verse number="24">Így tehát a törvénynevelőnk volt Krisztus számára, hogy a hit által igazuljunk meg.</verse>
				<verse number="25">Miután azonban a hit elérkezett, már nem vagyunk nevelő alatt.</verse>
				<verse number="26">Mert mindnyájan Isten gyermekei vagytok a Krisztus Jézusban való hit által.</verse>
				<verse number="27">Mert mind, akik Krisztusban meg vagytok keresztelve, Krisztusba öltöztetek.</verse>
				<verse number="28">Nincs zsidó, sem görög; nincs szolga, sem szabad; nincs férfi, sem nő. Mert mindannyian egyek vagytok Krisztus Jézusban.</verse>
				<verse number="29">Ha pedig ti Krisztuséi vagytok, akkor ivadéka vagytok Ábrahámnak, s az ígéret szerint örökösök.</verse>
			</chapter>
			<chapter number="4">
				<verse number="1">Én pedig azt mondom, hogy: Ameddig az örökös kisded, semmiben sem különbözik a szolgától, jóllehet mindennek ura,</verse>
				<verse number="2">hanem gyámok és kezelők alatt van az Atyától meghatározott ideig.</verse>
				<verse number="3">Így mi is, mig kisdedek voltunk, a világ kezdő elemeinek szolgáltunk.</verse>
				<verse number="4">De midőn elérkezett az idő teljessége, elküldötte Isten az ő Fiát, ki asszonytól lett és a törvénynek alárendeltetett,</verse>
				<verse number="5">hogy azokat, kik a törvény alatt voltak, megváltsa, hogy fiákká fogadtassunk.</verse>
				<verse number="6">Mivel pedig fiak vagytok, elküldötte Isten az ő Fiának Lelkét a ti sziveitekbe, ki azt kiáltja: Abba! Atya!</verse>
				<verse number="7">Tehát már nem szolga, hanem fiú; ha pedig fiú, akkor örökös is Isten által.</verse>
				<verse number="8">Akkor ugyan nem ismervén Istent, azoknak szolgáltatok, kik természet szerint nem istenek.</verse>
				<verse number="9">Most azonban, miután Istent megismertétek, sőt Isten is megismert titeket: hogyan térhettek vissza ismét a gyenge és gyarló elemekhez, melyeknek újból szolgálni akartok?</verse>
				<verse number="10">Megtartjátok a napokat, hónapokat, időket és éveket.</verse>
				<verse number="11">Aggódom miattatok, hogy ne talán hiába fáradtam közöttetek.</verse>
				<verse number="12">Legyetek olyanok mint én, mivel én is olyan vagyok, mint ti. Testvérek! Kérlek titeket, semmivel sem bántottatok meg.</verse>
				<verse number="13">Tudjátok azonban, hogy azelőtt gyenge testtel hirdettem nektek az evangéliumot,</verse>
				<verse number="14">és megpróbáltatástokat az én testem által nem resteltétek, sem vissza nem utasítottátok, ha nem úgy fogadtatok, mint Isten angyalát, mint Krisztus Jézust.</verse>
				<verse number="15">Hová lett tehát a ti boldogságtok? Elismerem ugyanis rólatok, hogy ha lehetett volna, szemeiteket kivájtátok és nekem adtátok volna.</verse>
				<verse number="16">Vajjon ellenségtekké lettem, mivel az igazságot mondottam nektek?</verse>
				<verse number="17">Pártotokat fogják nem jó szándékkal, hanem el akarnak benneteket (tőlünk) zárni, hogy velők tartsatok.</verse>
				<verse number="18">De csak a jóért buzgólkodjatok a jóban mindenkor, és nem csak akkor, mikor jelen vagyok köztetek.</verse>
				<verse number="19">Fiacskáim! kiket újra szülök, miglen Krisztus kialakul bennetek.</verse>
				<verse number="20">Most azonban szeretnék nálatok lenni és hangomat megváltoztatni, mert zavarban vagyok miattatok.</verse>
				<verse number="21">Mondjátok meg nekem kik a törvény alatt akartok lenni, nem olvastátok a törvényt?</verse>
				<verse number="22">Írva van ugyanis, hogy: Ábrahámnak két fia volt, egyik a szolgálótól, másik a szabadtól.</verse>
				<verse number="23">De amelyik a szolgálótól volt, test szerint született, amelyik pedig a szabadtól, az ígéret folytán,</verse>
				<verse number="24">ami példázatképen van mondva. Mert ez a két szövetség. Az egyik Sina hegyén, mely szolgaságra szül, vagyis Ágár;</verse>
				<verse number="25">Sina ugyanis egy hegy Arábiában, mely összefüggésben áll a mostani Jeruzsálemmel, és fiaival együtt szolgál.</verse>
				<verse number="26">Ama felső Jeruzsálem pedig szabad, és az a mi anyánk.</verse>
				<verse number="27">Mert irva van: Örvendj meddő, aki nem szülsz, ujjongj és kiabálj, ki nem vajúdó; mert sokkal több fia van az elhagyottnak, mint akinek férje van.</verse>
				<verse number="28">Mi pedig, testvérek, Izsák után az ígéret fiai vagyunk.</verse>
				<verse number="29">De valamint akkor a test szerint szülött üldözte a lélek szerint szülöttet, úgy most is.</verse>
				<verse number="30">De mit mond az irás? Űzd el a szolgálót és fiát, mert a szolgáló fia nem lesz örökös a szabadnak fiával,</verse>
				<verse number="31">így hát, testvérek, nem vagyunk a szolgáló fiai, hanem a szabadé, azon szabadságnál fogva, melyre Krisztus szabadított fel minket.</verse>
			</chapter>
			<chapter number="5">
				<verse number="1">Álljatok erősen és ne hagyjátok magatokat újra a szolgaság jármába fogatni!</verse>
				<verse number="2">Íme én, Pál mondom nektek, hogy ha körülmetélkedtek, Krisztus mitsem használ nektek.</verse>
				<verse number="3">Sőt újra bizonyítom minden embernek, aki magát körülmetéli, hogy köteles az egész törvényt megtartani.</verse>
				<verse number="4">Elszakadtatok Krisztustól, kik a törvény által akartok megigazulni, kiestetek a kegyelemből,</verse>
				<verse number="5">Mert mi a hitből fakadó lélekben várjuk a megigazulás reményét.</verse>
				<verse number="6">Mert Krisztus jézusban sem a körülmetélkedés nem használ semmit, sem a körülmetéletlenség, hanem a hit, mely a szeretet által működik.</verse>
				<verse number="7">Jól indultatok; ki gátolt benneteket, hogy az igazságnak ne engedelmeskedjetek?</verse>
				<verse number="8">Ez a rábeszélés nem attól származik, aki titeket hí.</verse>
				<verse number="9">Egy kevés kovász az egész tésztát erjedésbe hozza.</verse>
				<verse number="10">Én bízom bennetek az Úrban, hogy nem fogtok másként vélekedni; aki pedig megzavar titeket, annak lesz mit elviselni, bárki legyen az.</verse>
				<verse number="11">Ha pedig én, testvérek, még a körülmetélést hirdetem, miért szenvedek még üldöztetést? Hiszen akkor megszűnt a kereszt botránya!</verse>
				<verse number="12">Bárcsak azok is kiirtatnának, kik titeket zavarba hoznak!</verse>
				<verse number="13">Mert ti, testvérek, szabadságra vagytok hivatva, csak a szabadsággal alkalmat ne adjatok a testnek; hanem szolgáljatok egymásnak a Lélek szeretetével.</verse>
				<verse number="14">Mert az egész törvény teljesíthető ebben az egy szóban: Szeresd felebarátodat, mint tennen magadat.</verse>
				<verse number="15">De ha egymást rágjátok és marjátok, jól vigyázzatok, hogy egymást föl ne emésszétek, faljátok.</verse>
				<verse number="16">Én pedig azt mondom: Lélek szerint járjatok és a test kívánságait ne teljesítsétek!</verse>
				<verse number="17">Mert a test a lélek ellen vágyódik, a lélek pedig a test ellen. Ezek ugyanis ellenkeznek egymással, hogy ne azt tegyétek, amit akartok.</verse>
				<verse number="18">De ha a lélek vezérel benneteket, nem álltok a törvény alatt.</verse>
				<verse number="19">Nyilvánvalók a test cselekedetei, úgymint: paráznaság, tisztátalanság, szemérmetlenség, fajtalanság,</verse>
				<verse number="20">bálványozás, babonaság, ellenségeskedés, viszálykodás, versengés, harag, perlekedés, visszavonás, pártoskodás,</verse>
				<verse number="21">irigykedés, gyilkosság, részegeskedés, tobzódás és ezekhez hasonlók, amelyekről előre mondom nektek, valamint azelőtt is mondottam, hogy akik ilyesmiket tesznek, Isten országát el nem nyerik.</verse>
				<verse number="22">A lélek gyümölcsei pedig ezek: szeretet, öröm, békeség, türelem, kegyesség, jóság, kitartás,</verse>
				<verse number="23">szelídség, hit, szerénység, önmegtartóztatás, tisztaság. Ilyesmikkel a törvény nem ellenkezik.</verse>
				<verse number="24">Akik pedig Krisztuséi, testűket megfeszítették a vétkekkel és kívánságokkal együtt.</verse>
				<verse number="25">Ha lélekben élünk, a lélek szerint járjunk is.</verse>
				<verse number="26">Ne vágyódjunk hiú dicsőségre, egymásra támadva, egymás ellen irigykedve.</verse>
			</chapter>
			<chapter number="6">
				<verse number="1">Testvérek! ha valaki valamely bűnre ragadtatott is, ti, kik szellemiek vagytok, oktassátok az ilyent a szelidség szellemében, magadra ügyelvén, nehogy te is megkisértessél.</verse>
				<verse number="2">Viseljétek egymás terhét, és úgy teljesítitek Krisztus törvényét.</verse>
				<verse number="3">Mert ha valaki magát valaminek tartja, holott semmi, önmagát csalja meg.</verse>
				<verse number="4">Azért kiki vizsgálja meg a maga cselekedetét, s akkor majd csak önmagában keresi a dicséretet és nem másban.</verse>
				<verse number="5">Mert kiki a maga terhét fogja viselni.</verse>
				<verse number="6">Akit szóval tanitanak, ossza meg minden javát azzal, aki őt tanitja.</verse>
				<verse number="7">Meg ne csalatkozzatok! Isten nem hagy magából gúnyt űzni.</verse>
				<verse number="8">Mert amit az ember vet, azt fogja aratni is. Aki tehát a testében vet, testéből is aratja majd a romlást; aki pedig lélekben vet, lélekből aratja az örök életet.</verse>
				<verse number="9">Meg ne szűnjünk tehát jót cselekedni; mert ha megszűnünk, annak idején nem arathatunk.</verse>
				<verse number="10">Tehát mig időnk van, tegyünk jót mindenkivel, főképen pedig hitsorsosainkkal.</verse>
				<verse number="11">Nézzétek, mekkora betűkkel irtam nektek saját kezemmel!</verse>
				<verse number="12">Mert mindazok, kik a testben akarnak tetszelegni, kényszerítenek benneteket a körülmetélésre, csak hogy ne kelljen nekik Krisztus keresztjéért üldözést szenvedniük.</verse>
				<verse number="13">Mert hisz azok sem tartják meg a törvényt, akik magokat körülmetéltetik, hanem azért akarják, hogy ti körülmetéltessétek magatokat, hogy a ti testetekben dicsekedhessenek.</verse>
				<verse number="14">Tőlem azonban távol legyen másban dicsekedni, mint a mi Urunk Jézus Krisztus keresztjében, aki által nekem meg van feszitve a világ, és én a világnak.</verse>
				<verse number="15">Mert a Krisztus Jézusban sem a körülmetélés nem használ, sem a körülmetéletlenség, hanem az új teremtmény.</verse>
				<verse number="16">És mindazokon, kik e szabályt követik, békeség rajtok és irgalom, és Isten Izraelén!</verse>
				<verse number="17">Ezután pedig senki se alkalmatlankodjék nekem, mert én az Úr Jézus sebhelyeit viselem testemen.</verse>
				<verse number="18">A mi Urunk Jézus Krisztusnak kegyelme legyen a ti lelketekkel, testvérek! Ámen</verse>
			</chapter>
		</book>
		<book number="49">
			<chapter number="1">
				<verse number="1">Pál, Isten akaratából Jézus Krisztus apostola, az összes szenteknek, kik Efezusban vannak és Jézus Krisztusban hisznek.</verse>
				<verse number="2">Kegyelem nektek és békeség Istentől, a mi Atyánktól és az Úr Jézus Krisztustól!</verse>
				<verse number="3">Áldott legyen az Isten, a mi Urunk Jézus Krisztusnak Atyja, ki minket Krisztus által minden lelki és mennyei áldásban részesített,</verse>
				<verse number="4">amennyiben minket őbenne világ teremtése előtt kiválasztott, hogy az ő szine előtt szentek és szeplőtelenek legyünk szeretetben,</verse>
				<verse number="5">ki előre fogadott fiaivá rendelt minket önmagának Jézus Krisztus által, az ő akaratának szándéka szerint,</verse>
				<verse number="6">az ő kegyelme dicsőségének magasztalására, mellyel bennünket kitüntetett az ő szeretett Fiában,</verse>
				<verse number="7">kiben megvan a mi váltságunk az ő vére által, azaz: bűneink bocsánata az ő kegyességének gazdagságához képest,</verse>
				<verse number="8">mely túláradt bennünk minden bölcseséggel és értelemmel,</verse>
				<verse number="9">hogy tetszése szerint tudassa velünk az ő akaratának titkát, melynél fogva elhatározta,</verse>
				<verse number="10">hogy az idők teljének elérkeztével mindent megújít Krisztusban, ami csak az égen és a földön van, őbenne,</verse>
				<verse number="11">akiben mi is hivatalosak vagyunk az örökségre, előre kiválasztva annak végzése folytán, ki mindent az ő akaratának tanácsa szerint cselekszik,</verse>
				<verse number="12">hogy dicséretére váljunk az ő - dicsőségének mi, kik már azelőtt reméltünk Krisztusban;</verse>
				<verse number="13">kiben ti is (reméltetek) miután hallottátok az igazság szavát, a ti üdvösségtek evangéliumát, melynek hitelt adván, meg is jelöltettetek az ígéretnek szent Lelkével,</verse>
				<verse number="14">ki a mi örökségünknek záloga, az ő tulajdonának megváltására, az ő dicsőségének magasztalására.</verse>
				<verse number="15">Azért én is, miután az Úr Jézusban való hitetekről és az összes szentek iránt tanúsított szeretetetekről hallottam,</verse>
				<verse number="16">nem szűnöm meg érettetek hálát adni, megemlékezve rólatok imádságaimban,</verse>
				<verse number="17">hogy a mi Urunk Jézus Krisztusnak Istene, a dicsőségnek Atyja, adja meg nektek a bölcseségnek és kinyilatkoztatásnak Lelkét az ő megismerésére,</verse>
				<verse number="18">megvilágositva a ti sziveteknek szemeit, hogy megtudjátok miben áll az ő hívásának reménysége, s mily gazdag a szenteknek szánt örökségének dicsősége,</verse>
				<verse number="19">s mily kimagasló az ő hatalmának nagysága mi fölöttünk, kik hiszünk az ő hatalmas erejének hat-hatósságában,</verse>
				<verse number="20">melyet megmutatott Krisztuson, kit feltámasztott halottaiból és jobbjára helyezett a mennyekben,</verse>
				<verse number="21">minden fejedelemség és hatalom, erő és uraság, és minden néven nevezendő méltóság fölé, nemcsak e világon, hanem a jövendőn is.</verse>
				<verse number="22">És mindent az ő lábai alá vetett, és őt tette fejévé az egész anyaszentegyháznak,</verse>
				<verse number="23">mely az ő teste és teljessége annak, - aki mindenekben mindenné teljesedik.</verse>
			</chapter>
			<chapter number="2">
				<verse number="1">Titeket is, - kik meg voltatok halva a ti gonosztetteitek és bűneitek folytán</verse>
				<verse number="2">amelyekben egykor éltetek e világ szokása szerint, a levegő hatalmas fejedelme, s ama szellem szerint mely most a hitetlenség fiaiban működik,</verse>
				<verse number="3">akik között egykor mi is valamennyien forogtunk a mi testünk kívánságaiban, a testnek és vágyaknak akaratát teljesítvén, és természetünknél fogva a haragnak gyermekei voltunk, miként a többiek:</verse>
				<verse number="4">Isten azonban, ki gazdag az irgalmasságban, az ő felette nagy szereteténél fogva, mellyel minket szeretett,</verse>
				<verse number="5">mikor bűneinkben meg voltunk halva, Krisztussal együtt, (kinek kegyelméből üdvözültetek,) minket is életre keltett,</verse>
				<verse number="6">és föltámasztott és Krisztus Jézusban maga mellé ültetett a mennyekben,</verse>
				<verse number="7">hogy a következendő időkben az ő kegyelmének bőséges gazdagságát irántunk való jóságában megmutassa Krisztus Jézusban.</verse>
				<verse number="8">Mert kegyelemből üdvözültetek a hit által, és ezt nem magatoknak köszönhetitek, mert Isten adománya,</verse>
				<verse number="9">nem cselekedetekért, hogy senki ne dicsekedhessek.</verse>
				<verse number="10">Mert az ő alkotmányai vagyunk, teremtve Jézus Krisztusban jó cselekedetekre, melyeket Isten előkészített, hogy azokban foglalatoskodjunk.</verse>
				<verse number="11">Ennekokáért jusson eszetekbe, hogy egykor test szerint pogányok voltatok, és azoktól, kiknek testén kézzel történt a körülmetélés, körülmetéletleneknek hivattatok;</verse>
				<verse number="12">hogy azidőben Krisztus nélkül voltatok, kizárva Izrael társaságából, nem tartozva a szövetségesekhez, remény nélkül az ígéretekhez, és Isten nélkül e világban.</verse>
				<verse number="13">Most azonban ti, kik egykor távol voltatok, Krisztus Jézusban közel jutottatok, Krisztus vére által.</verse>
				<verse number="14">Mert ő a mi békeségünk, ki a kettőt eggyé tette, és a kerítés választófalát, az ellenségeskedést az ő testében lerontván,</verse>
				<verse number="15">a parancsolatok törvényét rendeleteivel megszüntette, hogy a kettőből önmagában egy új embert teremtsen, békét hozván létre,</verse>
				<verse number="16">és egy testben mind a kettőt kibékitse Istennel a kereszt által, miután az ellenségeskedésnek önnönmagában véget vetett.</verse>
				<verse number="17">És eljővén békeséget hirdetett nektek, kik távol voltatok, és békeséget azoknak, kik közel voltak;</verse>
				<verse number="18">mert ő általa járulhatunk mindketten egy Lélekben az Atyához.</verse>
				<verse number="19">Most már tehát nem vagytok többé idegenek és jövevények, hanem a szenteknek polgártársai és Istennek háznépe,</verse>
				<verse number="20">ráépítve az apostolok és próféták alapjára, míg a főszegletkő maga Jézus Krisztus,</verse>
				<verse number="21">kiben az egész építmény összeszerkesztve, szent templommá növekszik az Úrban,</verse>
				<verse number="22">aki által lélekben ti is egybeépültök Isten hajlékává.</verse>
			</chapter>
			<chapter number="3">
				<verse number="1">Ez okból vagyok én, Pál, Jézus Krisztus foglya, tiértetek, pogányokért,</verse>
				<verse number="2">ha ugyan hallottatok az Isten kegyelmének közléséről, mely nekem a ti számotokra adatott,</verse>
				<verse number="3">hogy (tudnillik) kinyilatkoztatás révén esett tudtomra a titok, amint fönt röviden leírtam,</verse>
				<verse number="4">melyből, ha olvassátok, megérthetitek, minő belátásom van Krisztus titkába,</verse>
				<verse number="5">mely más időkben nem jutott az emberek fiainak tudomására, mint ahogy most az ő szent apostolainak és prófétáinak kijelentetett a Lélek által,</verse>
				<verse number="6">hogy a pogányok örököstársak, egytestbeliek és részesek az ő ígéreteiben Jézus Krisztusban az evengélium által,</verse>
				<verse number="7">melynek szolgájává lettem az Isten kegyelmének ajándéka folytán, melyben az ő erejének működéséhez mérten részesültem.</verse>
				<verse number="8">Nekem, az összes szentek között a legkisebbnek, adatott meg az a kegyelem, hogy Krisztusnak kikutathatlan gazdagságát a pogányok között hirdessem,</verse>
				<verse number="9">és felvilágosítsak mindenkit ama titoknak kiszolgáltatásáról, mely örök időktől fogva el volt rejtve Istenben, ki mindent teremtett,</verse>
				<verse number="10">hogy kinyilatkoztassák a fejedelemségeknek és hatalmasságoknak mennyekben az egyház által Isten különféle bölcsesége,</verse>
				<verse number="11">az örök végzés szerint, melyet a mi Urunk Jézus Krisztusban teljesített;</verse>
				<verse number="12">akiben bizodalmunk van és biztos bejárásunk a benne való hit által.</verse>
				<verse number="13">Azért kérem, hogy el ne csüggedjetek érettetek viselt szenvedéseim miatt, melyek a ti dicsőségtekre válnak.</verse>
				<verse number="14">Emiatt hajtom meg térdeimet a mi Urunk Jézus Krisztus Atyja előtt,</verse>
				<verse number="15">kiről minden atyaság nevét viseli égen és a földön:</verse>
				<verse number="16">adja meg nektek az ő dicsőségének gazdagsága szerint, hogy az ő Lelkének erejével a belső emberre nézve megerősödjetek,</verse>
				<verse number="17">hogy Krisztus lakozzék a hit által sziveitekben, meggyökerezve és alapozva a szeretetben,</verse>
				<verse number="18">hogy minden szentekkel együtt felfoghassátok, hogy mekkora a (Krisztus szeretetének) szélessége és hosszúsága, magassága és mélysége,</verse>
				<verse number="19">hogy megérthessétek Krisztusnak minden tudást felülmúló szeretetét, hogy Istennek egész teljességéig beteljetek.</verse>
				<verse number="20">Annak pedig, ki a bennünk működő erő által mindent bőven megtehet azon túl is, amit kérünk, vagy megértünk,</verse>
				<verse number="21">őneki legyen dicsőség az anyaszentegyházban Jézus Krisztus által minden nemzedéken át örökön örökké! Ámen.</verse>
			</chapter>
			<chapter number="4">
				<verse number="1">Kérlek azért titeket én, fogoly az Úrban, hogy méltóan járjatok ahoz a hivatáshoz, melyre hivatva vagytok,</verse>
				<verse number="2">minden alázatossággal és szelidséggel, türelemmel, elviselvén egymást szeretetben,</verse>
				<verse number="3">igyekezvén megőrizni a lelki egységet a béke kötelékében.</verse>
				<verse number="4">Egy test és egy lélek, amint hivatástoknak is egy reményére vagytok hivatva.</verse>
				<verse number="5">Egy az Úr, egy a hit, egy a keresztség.</verse>
				<verse number="6">Egy az Isten és mindenek Atyja, ki minden fölött van és minden által és mindnyájunkban.</verse>
				<verse number="7">Mindegyikünknek pedig Krisztus ajándékának mértéke szerint adatott kegyelem.</verse>
				<verse number="8">Azért mondja (az irás): Fölmenvén a magasba, fogva vitte a fogságot, ajándékokat adott az embereknek.</verse>
				<verse number="9">Az pedig, hogy fölment, mit jelent mást, mint hogy előbb le is szállott a föld alsó részeibe?</verse>
				<verse number="10">Aki leszállott, ugyanaz, ki föl is ment minden egek fölé, hogy mindent betöltsön.</verse>
				<verse number="11">És ugyan ő rendelt némelyeket apostolokká, némelyeket pedig prófétákká, másokat viszont evangélistákká, ismét másokat pásztorokká és tanitókká</verse>
				<verse number="12">a szentek teljes kiképzésére, a szolgálat teljesítésére, Krisztus testének fölépítésére,</verse>
				<verse number="13">míg mindnyájan eljutunk a hitnek és az Isten Fia megismerésének egységére, a teljes férfikorba, Krisztus teljes fejlettségének korhatárába;</verse>
				<verse number="14">hogy ne legyünk többé habozó kisdedek, s ne hányattassunk a tanításnak minden szelétől idestova az emberek gonoszsága által, a tévedésbe ejtő álnokság által.</verse>
				<verse number="15">Hanem az igazságot követvén a szeretetben, növekedjünk minden tekintetben abban, aki a fő, tudniillik Krisztusban,</verse>
				<verse number="16">kiből az egész test, a kölcsönös segélynyújtás minden köteléke által összekapcsolva és egybefűzve, minden egyes tagnak működéséhez képest gyarapszik a saját épülésére a szeretetben.</verse>
				<verse number="17">Azt mondom tehát és kérve kérlek benneteket az Úrban, hogy ezentúl ne éljetek úgy, mint ahogy a pogányok élnek elméjük hiúságában,</verse>
				<verse number="18">kiknek fertelme el van homályosodva a sötétségtől, kik az ő tudatlanságuk és az ő szivüknek vaksága folytán az istenes élettől elidegenedtek,</verse>
				<verse number="19">kik kétségbeesve átadták magokat a fajtalanságnak és minden tisztátalanság üzésére, nyereségvágyból.</verse>
				<verse number="20">Ti azonban nem igy ismertétek meg Krisztust,</verse>
				<verse number="21">ha ugyan meghallgattátok őt, és ügy vagytok ötét illetőleg oktatva, ahogy Jézusban az igazság áll,</verse>
				<verse number="22">hogy tudniillik ami előbbi életmódotokat illeti, a rendetlen vágyak által megromlott régi embert levessétek.</verse>
				<verse number="23">Újuljatok meg ellenben gondolkozástok szellemében</verse>
				<verse number="24">és öltözzetek új emberbe, ki Isten szerint van alkotva igazságban és valódi szentségben.</verse>
				<verse number="25">Ennekokáért félretéve a hazugságot, beszéljétek az igazságot kiki az ő embertársával; mert egymásnak tagjai vagyunk.</verse>
				<verse number="26">Haragudjatok és ne vetkezzetek; a nap le ne nyugodjék haragotok fölött!</verse>
				<verse number="27">Ne adjatok helyet az ördögnek!</verse>
				<verse number="28">Aki lopott, ne lopjon többé, hanem inkább dolgozzék és tegyen jót keze munkájával, hogy a szükölködőnek legyen miből adnia.</verse>
				<verse number="29">Semmi rossz beszéd szájatokon ki ne jöjjön, hanem csak ami alkalmas a hitben való épülődésre és a hallgatóknak javára válik.</verse>
				<verse number="30">És ne szomoritsátok meg az Isten Szentlelkét, aki által ki vagytok jelölve a megváltás napjára!</verse>
				<verse number="31">Minden keserűség és harag, boszankodás, lárma és istenkáromlás száműzve legyen közületek minden gonoszsággal együtt.</verse>
				<verse number="32">Legyetek inkább egymás iránt jóságosak, kegyesek, és bocsássatok meg egymásnak, valamint Isten is megbocsátott nektek Krisztusban.</verse>
			</chapter>
			<chapter number="5">
				<verse number="1">Legyetek tehát Istennek követői, mint szeretett gyermekek,</verse>
				<verse number="2">és éljetek szeretetben, miként Krisztus is szeretett minket és önmagát adta oda értünk ajándékul és kellemes illatú áldozatul Istennek.</verse>
				<verse number="3">Paráznaság és bárminemű tisztátalanság vagy fösvénység pedig ne is emlittessék közöttetek, amint szentekhez illik;</verse>
				<verse number="4">se szemérmetlenség, vagy ostoba beszéd és trágárság, ami nem illik, hanem inkább hálaadás.</verse>
				<verse number="5">Mert tudjátok és értsétek meg azt, hogy semmiféle paráznának, vagy tisztátalannak, vagy fösvénynek, - ami egyenlő a bálványimádással, - nincs öröksége Krisztus és Isten országában.</verse>
				<verse number="6">Senki félre ne vezessen benneteket hiábavaló beszédekkel; mert emiatt száll az Isten haragja a hitetlenség fiaira.</verse>
				<verse number="7">Ne legyetek tehát társaik!</verse>
				<verse number="8">Hajdan ugyanis sötétség voltatok, most pedig világosság az Úrban. Járjatok mint világosság fiai!</verse>
				<verse number="9">Mert a világosság gyümölcse a mindennemű jóságban, igazságosságban és igazmondásban áll.</verse>
				<verse number="10">Vizsgáljátok meg mi kedves az Isten előtt,</verse>
				<verse number="11">és ne vegyetek részt a sötétségnek meddő cselekedeteiben, hanem inkább feddjétek meg azokat!</verse>
				<verse number="12">Mert amit ők titokban tesznek, még kimondani is csúnya.</verse>
				<verse number="13">Mindaz pedig, ami feddésre méltó, a világosság révén napfényre jut, mert mindaz, ami nyilvánosságra kerül, világosság.</verse>
				<verse number="14">Azért mondja: Kelj fel, ki alszol, és támadj fel a halálból, és megvilágosít téged Krisztus!</verse>
				<verse number="15">Vigyázzatok tehát, testvérek, hogyan járjatok óvatosan, nem mint esztelenek,</verse>
				<verse number="16">hanem mint bölcsek, jól felhasználva az időt, mert rossz napokat élünk.</verse>
				<verse number="17">Ne legyetek tehát oktalanok, hanem értsétek meg mi az Isten akarata.</verse>
				<verse number="18">Se meg ne részegedjetek borral, melyben bujaság rejlik, hanem teljetek el Szentlélekkel,</verse>
				<verse number="19">és zsoltárokban, magasztaló lelki énekekben foglalatoskodjatok magatok közt, zengedezve és dicséretet mondva szíveitekben az Urnak,</verse>
				<verse number="20">hálát adván mindenkor mindenért a mi Urunk Jézus Krisztus nevében Istennek és az Atyának.</verse>
				<verse number="21">Legyetek egymásnak fejhajtók Krisztus félelmében!</verse>
				<verse number="22">Az asszonyok engedelmeskedjenek férjeiknek, mint az Urnak,</verse>
				<verse number="23">mert a férfi feje az asszonynak, miként Krisztus feje az anyaszentegyháznak, ugyanő megváltója testének.</verse>
				<verse number="24">Amint tehát az anyaszentegyház engedelmeskedik Krisztusnak, úgy az asszonyok is férjeiknek mindenben.</verse>
				<verse number="25">Férfiak! szeressétek feleségeiteket, miként Krisztus is szerette az egyházat és föláldozta érte önmagát,</verse>
				<verse number="26">hogy megszentelje, megtisztítván a fürdő vizében az élet igéje által,</verse>
				<verse number="27">hogy dicsővé tegye magamagának az egyházat, melyen ne legyen szeplő, vagy ránc, vagy más efféle, hanem hogy szent legyen és szeplőtelen.</verse>
				<verse number="28">Úgy kell a férfiaknak is szeretni feleségeiket, mint saját testüket. Aki feleségét szereti, önmagát szereti.</verse>
				<verse number="29">Mert a saját testét soha nem gyűlölte senki, hanem táplálja és ápolja azt, miként Krisztus is az egyházat;</verse>
				<verse number="30">mert tagjai vagyunk az ő testének, (mintegy) az ő húsából és csontjaiból.</verse>
				<verse number="31">Ennélfogva elhagyja az ember atyját és anyját, és feleségéhez ragaszkodik és ketten egy testté lesznek.</verse>
				<verse number="32">Nagy ez a titok, értem tudniillik Krisztusban és az egyházban.</verse>
				<verse number="33">Mindazáltal ti is mindannyian és mindegyiktek úgy szeresse feleségét, mint önmagát; az asszony pedig félje az ő férjét!</verse>
			</chapter>
			<chapter number="6">
				<verse number="1">Gyermekek! Engedelmeskedjetek szüleiteknek az Úrban, mert ez méltó dolog.</verse>
				<verse number="2">Tiszteljed atyádat és anyádat! - ez az első parancsolat azzal az ígérettel,</verse>
				<verse number="3">hogy jól legyen dolgod és hosszú életű légy a földön.</verse>
				<verse number="4">Ti pedig, atyák! Ne ingereljétek haragba gyermekeiteket, hanem neveljétek őket az Úr fegyelmében és fenyítékében.</verse>
				<verse number="5">Szolgák! Engedelmeskedjetek testi uraitoknak félelemmel és rettegéssel, szívetek egyszerűségében, mint Krisztusnak;</verse>
				<verse number="6">nemcsak látszatra szolgálván, mint akik az emberek kedvét keresik, hanem mint Krisztus szolgái, szívből teljesítvén Isten akaratát,</verse>
				<verse number="7">jó akarattal szolgálva, mint az Urnak, nem mint embereknek;</verse>
				<verse number="8">hiszen tudjátok, hogy kiki ami jót cselekszik, annak veszi jutalmát az Úrtól, akár, szolga, akár szabad.</verse>
				<verse number="9">És ti urak! Ugyanazt tegyétek velők szemben, fölhagyva a fenyegetésekkel; miután tudjátok, hogy mind az ő, mind a ti Uratok a mennyben van, és őnála nincs személyválogatás.</verse>
				<verse number="10">Egyébiránt, testvérek! erősödjetek meg az Úrban és az ő erejének hatalmasságában.</verse>
				<verse number="11">Öltsétek fel az Isten fegyverzetét, hogy az ördög incselkedéseivel szemben megállhassatok,</verse>
				<verse number="12">mert nem a test és vér ellen kell küzdenünk, hanem a fejedelmek és hatalmak, e sötét világ kormányzói ellen, a gonoszság szellemei ellen az égi magasokban.</verse>
				<verse number="13">Ennekokáért ragadjátok meg az Isten fegyverzetét, hogy a gonosz napon ellenállhassatok és mindenben teljesen megálljátok helyeteket.</verse>
				<verse number="14">Álljatok tehát körülövezve ágyékaitokat igazsággal, és felöltözve az igazságosság mellvértjébe,</verse>
				<verse number="15">lábaitokon sarukkal készen a békeség evangéliumának hirdetésére;</verse>
				<verse number="16">mindezen felül vegyétek kezetekbe a hit paizsát, mellyel a gonosznak minden tüzes nyilát elolthassátok;</verse>
				<verse number="17">és tegyétek föl az üdv sisakját és ragadjátok meg a lélek kardját, mely az Isten igéje.</verse>
				<verse number="18">Minden imádság és könyörgés mellett imádkozzatok mindenkor lélekben és virrasszatok abban teljes állhatatossággal és könyörgéssel minden szentekért,</verse>
				<verse number="19">és érettem is, hogy mikor számat megnyitom, megadassák nekem a szólás tehetsége az evangélium titkának ismertetésére,</verse>
				<verse number="20">melyért követségben járok vasra verve, úgy hogy legyen bátorságom róla úgy beszélni, amint kell.</verse>
				<verse number="21">Hogy pedig ti is tudjátok hogyan állok, mit csinálok, mindent értéstekre fog adni Tihikus, a szeretett testvér és hű szolga az Úrban,</verse>
				<verse number="22">kit épen azért küldöttem hozzátok, hogy megtudjátok hogy vagyunk, és megvigasztalja sziveiteket.</verse>
				<verse number="23">Békeség a testvéreknek és szeretet hittel az Atya Istentől és az Úr Jézus Krisztustól.</verse>
				<verse number="24">Kegyelem mindazokkal, kik a mi Urunk Jézus Krisztust szakadatlanul szeretik! Ámen.</verse>
			</chapter>
		</book>
		<book number="50">
			<chapter number="1">
				<verse number="1">Pál és Timoteus, Jézus Krisztus szolgái, minden szenteknek Krisztus Jézusban, kik Filippiben vannak, a püspökökkel és diakónusokkal együtt.</verse>
				<verse number="2">Kegyelem nektek és békeség Istentől, a mi Atyánktól és az Úr Jézus Krisztustól!</verse>
				<verse number="3">Hálát adok az én Istenemnek, valahányszor rólatok megemlékezem.</verse>
				<verse number="4">Mindenkor és minden imádságomban örömmel könyörgök valamennyitekért,</verse>
				<verse number="5">hogy részt vettetek Krisztus evangéliumában, az első naptól fogva mindeddig.</verse>
				<verse number="6">Reménylem is bízvást, hogy aki bennetek a jót megkezdette, a Krisztus Jézus napjáig be is fogja végezni.</verse>
				<verse number="7">Amint méltó is, hogy igy vélekedjem mindnyájatokról, mert szivemben hordozlak titeket, mivel úgy fogságomban, mint az evangéliumnak védelmezésében és megerősítésében mindnyájan osztoztok az én örömömben.</verse>
				<verse number="8">Mert Isten rá a tanúm, hogy mennyire szeretlek mindnyájatokat Jézus Krisztus szivében</verse>
				<verse number="9">És azért imádkozom, hogy a ti szeretetetek mindjobban és jobban növekedjék ismeretben és minden értelemben,</verse>
				<verse number="10">hogy meg tudjátok különböztetni mi a jó, s hogy tiszták és kifogástalanok legyetek Krisztus (eljövetele) napjára,</verse>
				<verse number="11">telve az igazság gyümölcsével Jézus Krisztus által Istennek dicsőségére és dicséretére.</verse>
				<verse number="12">Akarom továbbá, hogy tudjátok, testvérek, hogy az én helyzetem az evangéliumnak előnyére szolgált,</verse>
				<verse number="13">oly formán, hogy az én, Krisztusért viselt, fogságomnak híre elterjedt az egész udvari táborban és egyebütt mindenfelé,</verse>
				<verse number="14">és az Úrban (megtért) testvérek közül sokan az én bilincseim által ösztönözve, egyre nagyobb bátorsággal és félelem nélkül merik hirdetni az Isten igéjét.</verse>
				<verse number="15">Némelyek ugyan irigységből és versengésből is hirdetik Krisztust, mások azonban jó akaratból;</verse>
				<verse number="16">némelyek szeretetből, tudva azt, hogy az evangélium védelmére vagyok rendelve.</verse>
				<verse number="17">Némelyek azonban versengésből hirdetik Krisztust, nem tiszta szándékkal, azt hivén, hogy az által az én bilincseimre nyomást gyakorolnak.</verse>
				<verse number="18">De mit (törődöm vele)? Csak Krisztus hirdettessék, akármi módon, akár színlelésből, akár igazán; én annak csak örülök, és fogok is örülni.</verse>
				<verse number="19">Mert tudom, hogy ez nekem üdvömre válik a ti imádságtok által, és Jézus Krisztus lelkének segítsége által,</verse>
				<verse number="20">amint várom és reménylem, hogy semmi tekintetben meg nem szégyenülök, hanem teljes bizalmam van, hogy amint mindenkor, úgy most is megdicsőül Krisztus az én testemben, akár az élet, akár a halál által.</verse>
				<verse number="21">Mert nekem Krisztus az életem, és meghalnom nyereség.</verse>
				<verse number="22">Azonban ha azt tekintem, hogy a testben élve munkám gyümölcsöt hoz, szinte nem tudom mit válasszak.</verse>
				<verse number="23">Két oldalról szorongattatom tehát: szeretnék megszabadulni és Krisztussal lenni, ez volna a legjobb;</verse>
				<verse number="24">hogy pedig a testben maradjak, az szükséges ti miattatok.</verse>
				<verse number="25">És ezt remélvén, tudom hogy megmaradok, és megmaradok mindnyájatoknak a ti előmeneteletekre és örömetekre a hitben,</verse>
				<verse number="26">hogy a ti örvendezéstek Jézus Krisztusban az én másodszori hozzátok érkezésem fölött annál nagyobb legyen.</verse>
				<verse number="27">Csak azután Krisztus evangéliumához méltóan viseljétek magatokat, hogy akár midőn odamegyek és lássalak benneteket, akár a távolban azt halljam rólatok, hogy egy lélekben egyetértve álltok, közreműködve az evangéliumi hitnek érdekében;</verse>
				<verse number="28">és hogy az ellenfelektől semmiben meg nem ijedtek; mert ez nekik romlásukra, nektek pedig üdvötökre válik, és ezt Istennek köszönhetitek;</verse>
				<verse number="29">mert nektek megadatott Krisztusért, hogy necsak higyjetek őbenne, hanem hogy szenvedjetek is érette;</verse>
				<verse number="30">mert ugyanazon harcon mentek keresztül, melyet énbennem láttatok, és most tőlem hallottatok.</verse>
			</chapter>
			<chapter number="2">
				<verse number="1">Ha tehát van valami vigasztalás Krisztusban, ha van vigasz a szeretetben, ha van lélekközösség, ha van részvétteljes érzés:</verse>
				<verse number="2">tegyétek teljessé az én örömömet az által, hogy egyetértetek, egymás iránt ugyanazon szeretettel viseltettek, egyakaratuak, egyérzésüek vagytok,</verse>
				<verse number="3">nem tevén semmit versengésből, sem hiú dicsvágyból, hanem alázatossággal tartsa egyik a másikat fölebbvalónak magamagánál,</verse>
				<verse number="4">s ne keresse kiki a maga hasznát, hanem a többiekét.</verse>
				<verse number="5">Hanem ugyanaz az érzés legyen bennetek, mely Krisztus Jézusban volt,</verse>
				<verse number="6">ki midőn isteni alakban volt, nem tartotta ragadománynak, hogy Istennel egyenlő,</verse>
				<verse number="7">hanem kifosztotta önmagát, s szolgai alakot öltve, hasonlóvá lett az emberekhez, és külsejében olyan volt mint ember.</verse>
				<verse number="8">Megalázta magát engedelmes lévén mindhalálig, és pedig a kereszthalálig.</verse>
				<verse number="9">Amiért az Isten fel is magasztalta őt és olyan nevet adott neki, mely minden név fölött van,</verse>
				<verse number="10">hogy a Jézus névre minden térd meghajoljon, a mennyeieké, a földieké és a földalattiaké,</verse>
				<verse number="11">és minden nyelv megvallja, hogy az Úr Jézus Krisztus az Atya Istennek dicsőségében van.</verse>
				<verse number="12">Azért szeretteim! (amint mindenkor engedelmeskedtetek:) nemcsak úgy mint jelenlétemben, hanem még sokkal inkább most távollétemben, félelemmel és rettegéssel munkáljátok üdvötöket!</verse>
				<verse number="13">Mert Isten az, ki bennetek mind a szándékot, mind a véghezvitelt eszközli jó akaratából.</verse>
				<verse number="14">Tegyetek tehát mindent zugolódás és habozás nélkül,</verse>
				<verse number="15">hogy Istennek kifogástalan és egyszerű gyermekei legyetek, feddhetetlenek a gonosz és elvetemült nemzedék között, akik között úgy világoskodtok, mint szövétnekek a világban,</verse>
				<verse number="16">amennyiben megtartjátok az élet igéjét az én dicsőségemre Krisztus napján, hogy ne futottam legyen hiába, sem hiába ne dolgoztam.</verse>
				<verse number="17">De ha mindjárt áldozattá válok is a ti hiteteknek áldozata és papi szolgálata mellett, örülök és örvendezek mindnyájatokkal.</verse>
				<verse number="18">Örüljetek ti is szintén és örvendezzetek velem!</verse>
				<verse number="19">Reménylem pedig az Úr Jézusban, hogy Timoteust mihamarább hozzátok küldhetem, hogy hogylétetekró'l értesülve, én is nyugodt szívvel lehessek.</verse>
				<verse number="20">Mert nincs senkim, aki velem egyetértve, oly őszinte jó indulattal viseltetnék irántatok.</verse>
				<verse number="21">Mert mindenki a maga javát keresi, nem ami Jézus Krisztusé.</verse>
				<verse number="22">Az ő megbízhatóságát pedig fölismerhetitek abból, hogy mint atyának a fiú, úgy szolgált nekem az evangéliumban.</verse>
				<verse number="23">Tehát ezt reménylem, hogy elküldhetem hozzátok, mihelyt helyzetemmel megismerkedem.</verse>
				<verse number="24">Reménylem továbbá az Úrban, hogy magam is nemsokára hozzátok mehetek.</verse>
				<verse number="25">Addig is szükségesnek láttam Epafroditus testvért, az én munka- és küzdőtársamat, nektek pedig követeteket, ki szükségemben szolgálatomra volt, hozzátok küldeni,</verse>
				<verse number="26">mivelhogy mindnyájatokat szeretett volna látni, és szomorkodott midőn megtudtátok, hogy megbetegedett.</verse>
				<verse number="27">Mert csakugyan halálos beteg volt, de Isten megkönyörült rajta, sőt nemcsak őrajta, hanem énrajtam is, nehogy egyik szomorúság a másik után érjen.</verse>
				<verse number="28">Kiküldöttem tehát őt mihamarább, hogy viszontlátásán felviduljatok és én se bánkódjam.</verse>
				<verse number="29">Fogadjátok tehát őt teljes örömmel az Úrban és becsüljétek meg az ilyeneket.</verse>
				<verse number="30">Mert a Krisztus dolgáért jutott majdnem halálra, koczkára tévén életét, hogy kárpótoljon engem azért, hogy nékem tett szolgálatotoknál ti nem voltatok jelen.</verse>
			</chapter>
			<chapter number="3">
				<verse number="1">Egyébiránt, testvéreim, örvendjetek az Úrban! Én nem restelem nektek ugyanazt irni, nektek pedig szükséges.</verse>
				<verse number="2">Óvakodjatok az ebektől, óvakodjatok a gonosztevőktől, óvakodjatok a megmetéltektől!</verse>
				<verse number="3">Mert mi vagyunk az (igazi) körülmetéltek, kik lélekben szolgálunk Istennek, és Krisztus Jézusban dicsekszünk, és nem a testben bízunk,</verse>
				<verse number="4">habár én a testben is bizhatnám. Ha valaki azt hiszi, hogy bizhatik a testben, én még inkább,</verse>
				<verse number="5">(mert hisz) nyolcadnapon körülmetélve, Izrael nemzetségéből, Benjámin ágából (származom), zsidó (vagyok) zsidókból, a törvény szerint farizeus,</verse>
				<verse number="6">buzgóságra nézve üldözője az Isten egyházának, a törvény szerinti igazság tekintetében kifogástalan életű.</verse>
				<verse number="7">Ámde ami reám nézve nyereség volt, azt Krisztusért veszteségnek tekintettem.</verse>
				<verse number="8">Igenis, veszteségnek tekintek mindent az én Uram Jézus Krisztusnak mindent felülmúló ismeretéhez képest, aki miatt mindenről lemondtam és mindent szemétnek tekintek, hogy Krisztust megnyerjem,</verse>
				<verse number="9">és ő általa olyannak találtassam, mint aki nem a törvényből eredő igazságnak van birtokában, hanem annak, mely a Jézus Krisztusban való hitből származik, az isteni igazságnak a hitben,</verse>
				<verse number="10">hogy megismerhessem őt, és feltámadásának erejét, és az ő szenvedéseiben való részesülést, hogy hasonlóvá lehessek hozzá halálában,</verse>
				<verse number="11">hogy valamikép eljuthassak a halottak közül való feltámadásra.</verse>
				<verse number="12">Nem mintha már elértem volna, vagy már tökéletes volnék; de futok utána, hogy valamikép megfoghassam, amint én is fogva vagyok Jézus Krisztus által.</verse>
				<verse number="13">Testvérek! nem gondolom, hogy megfogtam volna. Azt az egyet azonban (megteszem), hogy feledve ami mögöttem van, az után nyúlok, ami előttem van,</verse>
				<verse number="14">sietek a kitűzött célhoz, a Krisztus Jézus által onnan felülről nyert isteni hivatásnak jutalmához.</verse>
				<verse number="15">Így gondolkozzunk mindannyian, kik tökéletesek vagyunk, és ha valamire nézve más nézetben vagytok, Isten azt is ki fogja nektek nyilatkoztatni.</verse>
				<verse number="16">Amit azonban elértünk, abban értsünk egyet, és maradjunk meg ugyanazon eljárás mellett.</verse>
				<verse number="17">Legyetek követőim, testvérek, és figyeljetek azokra, kik úgy viselkednek, ahogy előttetek van a mi példaképünk!</verse>
				<verse number="18">Mert sokan, akikről sokszor mondottam, (most pedig szinte sirva mondom), úgy viselkednek, mint Krisztus keresztjének ellenségei;</verse>
				<verse number="19">kiknek vége a romlás, kiknek istenük a has; és dicsőségük az ő gyalázatukban áll, kik a földieket hajhásszák.</verse>
				<verse number="20">A mi hazánk ugyanis mennyekben van, ahonnan az Üdvözítőt is várjuk, a mi Urunk Jézus Krisztust,</verse>
				<verse number="21">ki átalakítja a mi gyarló testünket, és hasonlóvá teszi az ő megdicsőült testéhez, azon erejénél fogva, mellyel azt is megteheti, hogy mindent alávet magának.</verse>
			</chapter>
			<chapter number="4">
				<verse number="1">Ennélfogva kedves és hőn óhajtott testvéreim, én örömem és koronám! így álljatok az Úrban, szeretteim!</verse>
				<verse number="2">Evodiát kérem, Szintikesnek pedig könyörgök, hogy értsenek egyet az Úrban.</verse>
				<verse number="3">Sőt téged is kérlek, hű tiszttársam, légy segitségökre azoknak, kik az evangéliumban velem munkálkodtak Kelemennel és egyéb munkatársaimmal, kiknek nevei be vannak írva az élet könyvébe.</verse>
				<verse number="4">Örüljetek az Úrban mindenkor; újra mondom, örüljetek!</verse>
				<verse number="5">A ti szerénységtek legyen ismeretes minden ember előtt; az Úr közel van!</verse>
				<verse number="6">Ne aggódjatok semmiről; hanem minden imádságban és könyörgésben hálaadással szálljanak kéréseitek az Isten elé.</verse>
				<verse number="7">És az Isten békesége, mely minden értelmet meghalad, oltalmazza meg sziveteket és elméteket Krisztus Jézusban.</verse>
				<verse number="8">Egyébiránt, testvérek, ami igaz, ami tisztességes, ami igazságos, ami szent, ami szeretetreméltó, ami dicséretes, ami erény, ami dicséretreméltó fegyelem, azzal foglalkozzatok.</verse>
				<verse number="9">Amit továbbá tanultatok, kaptatok, hallottatok és rajtam láttatok, azt cselekedjetek; és a békeség Istene veletek lesz.</verse>
				<verse number="10">Fölötte örültem pedig az Úrban annak, hogy végre valahára ismét gondoltatok rám, mint ahogy azelőtt gondoskodtatok; dehát el voltatok foglalva.</verse>
				<verse number="11">Nem mintha a szükölködés miatt mondanám ezt; mert' hisz megtanultam megelégedni azzal, amim van.</verse>
				<verse number="12">Tudok szűkölködni is, tudok bővelkedni is; (el vagyok készülve mindenütt mindenre) jóllakásra és éhezésre, bővelkedésre és szükölködésre.</verse>
				<verse number="13">Mindent megtehetek az által, aki engem erősit.</verse>
				<verse number="14">Mindazáltal jól tettétek, hogy szorongatásomban részt vettetetek.</verse>
				<verse number="15">De ti is tudjátok, Filippiek, hogy az evangélium kezdetén midőn Macedóniából távoztam, egy hitközség sem érintkezett velem kiadás és bevétel dolgában, mint csak ti egyedül,</verse>
				<verse number="16">mert Tesszalonikába is küldöttetek egyszer-másszor, amire szükségem volt.</verse>
				<verse number="17">Nem mintha az adományt keresném, hanem bőséges gyümölcsöt kivánok a ti javatokra.</verse>
				<verse number="18">Most mindenem van és bővelkedem; el vagyok halmozva, amióta Epafroditustól megkaptam, amit jó illatú, kellemes és Istennek tetsző áldozat gyanánt küldöttetek.</verse>
				<verse number="19">Az én Istenem pedig teljesítse minden kivánságtokat az ő gazdagsága szerint a dicsőségben Krisztus Jézus által.</verse>
				<verse number="20">Istennek pedig és a mi Atyánknak legyen dicsőség örökön örökké! Ámen.</verse>
				<verse number="21">Köszöntsetek minden szentet Krisztus Jézusban!</verse>
				<verse number="22">Üdvözölnek benneteket a testvérek, kik velem vannak. Üdvözölnek titeket az összes szentek, különösen pedig a császár házából valók.</verse>
				<verse number="23">A mi Urunk Jézus Krisztus kegyelme legyen a ti lelketekkel! Ámen.</verse>
			</chapter>
		</book>
		<book number="51">
			<chapter number="1">
				<verse number="1">Pál, Isten akaratából Jézus Krisztus apostola, és Timoteus testvér, azoknak a szenteknek és Krisztus Jézusban hű testvéreknek, kik Kolosszába vannak.</verse>
				<verse number="2">Kegyelem nektek és békeség Istentől, mi Atyánktól és az Úr Jézus Krisztustól!</verse>
				<verse number="3">Hálát adunk Istennek és a mi Urunk Jézus Krisztus Atyjának, mindenkor imádkozván érettetek,</verse>
				<verse number="4">mivel hallottunk a ti hitetekről Krisztus Jézusban és szeretetetekről, mellyel az összes szentek iránt viseltettek,</verse>
				<verse number="5">ama reménységért, mely el van téve számotokra a mennyben; melyről hallottatok az evangélium igazságának igéjéből,</verse>
				<verse number="6">mely eljutott hozzátok, valamint az egész világra is elterjedt, és gyümölcsözik és gyarapszik, épen úgy mint nálatok, ama naptól fogva, midőn hallottátok és megismertétek az Isten kegyelmét a valóságban,</verse>
				<verse number="7">amint megtanultátok Epafrastól, a mi kedves szolgatársunktól, ki hű szolgája Krisztus Jézusnak tiérettetek,</verse>
				<verse number="8">ki a ti szereteteteket is föltárta előttünk lélekben.</verse>
				<verse number="9">Ennekokáért mi sem szűntünk meg ama naptól fogva, melyen ezt hallottuk, érettetek imádkozni és könyörögni, hogy beteljetek az ő akaratának ismeretével, minden bölcsességgel és lelki értelemmel,</verse>
				<verse number="10">hogy Istenhez méltóan éljetek, mindenben az ő tetszését keresvén, minden jó cselekedetben gyümölcsözvén és gyarapodván az Isten ismeretében;</verse>
				<verse number="11">megerősödve minden erényben az ő dicsőségének hatalmánál fogva, teljes béketűrésben és örömmel teljes kitartásban,</verse>
				<verse number="12">hálát adván az Atya Istennek, ki bennünket a szentek osztályrészére méltatott a világosságban;</verse>
				<verse number="13">ki minket a sötétség hatalmából kiragadott, és átvitt az ő szerelmes fiának országába,</verse>
				<verse number="14">akiben váltságunk van az ő vére által, a bűnök bocsánata;</verse>
				<verse number="15">ki a láthatatlan Istennek képmása, az elsőszülött mindent teremtmények között;</verse>
				<verse number="16">őbenne teremtetett minden az égen és a földön, a látható és láthatatlan dolgok, úgy a trónok, mint az uralkodók, úgy a fejedelemségek, mint a hatalmasságok: minden őáltala és őbenne van teremtve.</verse>
				<verse number="17">És ő minden megelőz, és őbenne létezik minden.</verse>
				<verse number="18">És ő az egyház testének feje, ki a kezdet, az elsőszülött a halottak közöl, hogy mindenek között övé legyen az elsőség.</verse>
				<verse number="19">Mert úgy tetszett (istennek), hogy minden tökéletesség őbenne lakjék,</verse>
				<verse number="20">és őáltala mindent megbékítsen önmagával, békeséget szerezvén az ő keresztjének vére által mindazoknak, kik akár a földön, akár az égben vannak.</verse>
				<verse number="21">Titeket is, kik azelőtt idegenek voltatok és ellenséges érzelmüek gonosz cselekedeteitekben,</verse>
				<verse number="22">most kibékitett testi halála által, hogy szentekké, szeplőtelenekké és feddhetetlenekké tegyen az ő szine előtt,</verse>
				<verse number="23">ha ugyan megmaradtok a hitben alaposan és állhatatosán, és tántorithatlanok lesztek az evangélium reményében, melyet hallottatok, mely minden teremtménynek hirdettetett az ég alatt, melynek én, Pál, szolgája lettem;</verse>
				<verse number="24">ki most örülök a szenvedésekben ti érettetek, és pótolom az én testemen azt, ami Krisztus szenvedéseiből nekem még hiányzik, az ő testéért, mely az anyaszentegyház;</verse>
				<verse number="25">melynek én szolgájává lettem azon isteni hivatal folytán, mely nekem reátok nézve jutott, hogy betöltsem Isten igéjét;</verse>
				<verse number="26">azt a titkot, mely a századoktól és nemzedékektől el volt rejtve, most pedig kijelentetett az ő szentéinek,</verse>
				<verse number="27">kikkel Isten megakarta ismertetni a pogányok között e dicsőséges titoknak gazdagságát, mely Krisztusban rejlik, ki nektek a dicsőség reménysége,</verse>
				<verse number="28">akit mi hirdetünk, minden embert intvén, minden embert tanítván minden bölcsességre, hogy minden embert tökéletessé tegyünk Krisztus Jézusban,</verse>
				<verse number="29">amire törekszem is, harcolva az ő erejével mely bennem hatalmasan működik.</verse>
			</chapter>
			<chapter number="2">
				<verse number="1">Akarom, hogy tudjátok, mily nagy gondom van tireátok és azokra, kik Laodiceában vannak, és mindazokra, akik személyemet test szerint nem látták,</verse>
				<verse number="2">hogy megvigasztalódjék az ő szivük, kioktatva a szeretetben és a teljes ismeretnek minden gazdagságára, az Atya Isten és Krisztus Jézus titkának megismerésére,</verse>
				<verse number="3">kiben a bölcsességnek és tudománynak minden kincse el van rejtve.</verse>
				<verse number="4">Ezt pedig azért mondom, hogy senki titeket fennhéjázó beszédekkel meg ne csaljon.</verse>
				<verse number="5">Mert ha testileg távol vagyok is, azért lélekben jelen vagyok, s örömmel látom a ti rendszereteteket és hitetek erősségét Krisztusban.</verse>
				<verse number="6">Amint tehát átvettétek az Úr Jézus Krisztusi, aszerint éljetek őbenne,</verse>
				<verse number="7">meggyökerezve és felépülve őrajta, és megerősödve a hitben, amint tanultátok is, gyarapodva benne hálaadással.</verse>
				<verse number="8">Vigyázzatok, hogy valaki meg ne csaljon titeket bölcselettel és hiú ámítással az emberek tanítása, a világ elemei, és nem Krisztus szerint!</verse>
				<verse number="9">Mert őbenne lakik az Istenségnek egész teljessége megtestesülve,</verse>
				<verse number="10">és telve vagytok ővele, ki feje minden fejedelemségnek és hatalmasságnak;</verse>
				<verse number="11">kiben körül is vagytok metélve, nem kézzel végzett körülmetéléssel, a testnek megcsonkításával, hanem Krisztus körülmetélésével;</verse>
				<verse number="12">eltemettetve ővele a keresztségben, kiben fel is támadtatok az Isten hatalmában való hit által, ki őt feltámasztotta halottaiból.</verse>
				<verse number="13">És titeket, kik a bűnökben és testeteknek körülmetéletlenségében meg voltatok halva, vele együtt megelevenített, megbocsátva minden bűnötöket,</verse>
				<verse number="14">eltörölvén a törvénynek ellenünk szóló adóslevelét, és megsemmisítette azt, fölfüggesztvén a keresztre;</verse>
				<verse number="15">és lefegyyerezvén a fejedelemségeket és hatalmasságokat, bátran pellengérre állította őket, nyilván diadalmaskodva rajtok saját erejéből.</verse>
				<verse number="16">Senki se ítéljen meg tehát titeket az étel vagy az ital miatt, vagy valamely ünnepre, ujholdra, vagy szombatra vonatkozólag,</verse>
				<verse number="17">mik csak árnyéka a jövendőnek, de a test Krisztusé.</verse>
				<verse number="18">Senki meg ne tévesszen benneteket, álalázatossággal és angyali szolgálattal akarván ezt tenni, olyasmibe avatkozva, amit nem látott, ok nélkül felfuvalkodva testies felfogásában,</verse>
				<verse number="19">és nem ragaszkodva a főhöz, melytől az egész - szervek és izmok által táplált és összetartott - test növekszik, hogy Istenben gyarapodjék.</verse>
				<verse number="20">Ha tehát Krisztussal e világ elemeinek meghaltatok, miért szabtok magatoknak olyan törvényeket, mintha még a világban élnétek?</verse>
				<verse number="21">\Ehez hozzá ne nyúljatok, azt meg ne egyétek, amazt ne érintsétek!\</verse>
				<verse number="22">Mindezek a használat által tönkremennek az emberek parancsai és tanitásai szerint.</verse>
				<verse number="23">Mert ha ezek a bölcsességnek némi látszatával bírnak is a babonában, ál-alázatosságban és a test iránt való kíméletlenségben, de semmi olyanban, ami tisztességes volna, nem szolgálnak a test kielégítésére.</verse>
			</chapter>
			<chapter number="3">
				<verse number="1">Ha tehát Krisztussal feltámadtatok, azt keressétek, ami odafönn van, ahol Krisztus az Atyának jobbján ül;</verse>
				<verse number="2">az odafönn valókról elmélkedjetek, ne a földiekről!</verse>
				<verse number="3">Mert meghaltatok, és a ti életetek el van rejtve Krisztussal az Istenben.</verse>
				<verse number="4">Midőn majd Krisztus, a ti életetek, megjelenik, akkor ti is megjelentek vele a dicsőségben.</verse>
				<verse number="5">Sanyargassátok tehát tagjaitokat, melyek a földön vannak, a paráznaságot tisztátalanságot, fajtalanságot, gonosz kívánságot, és a fösvénységet, mely bálványimádás;</verse>
				<verse number="6">amelyek miatt az Isten haragja a hitetlenség fiaira száll;</verse>
				<verse number="7">melyekben egykor ti is leledzettetek, midőn közöttük éltetek.</verse>
				<verse number="8">Most azonban tegyetek le ti is mindent: a haragot, bosszúságot, gonoszságot, káromlást, rút beszédet szájatokból.</verse>
				<verse number="9">Ne hazudjatok egymásnak! Vetkőzzetek ki a régi emberből cselekedeteivel együtt,</verse>
				<verse number="10">és öltözzetek amaz újba, aki a fölismerhetőségig megújul annak képére, ki őt teremtette;</verse>
				<verse number="11">ahol nincs pogány és zsidó, körülmetélt és körülmetéletlen, barbár és szittya, szolga és szabad, hanem minden és mindenben Krisztus.</verse>
				<verse number="12">Öltsétek tehát magatokra, mint Istennek választottai, szentjei és szerettei az irgalmasságnak indulatait, a kegyességet, alázatosságot, szerénységet, béketürést;</verse>
				<verse number="13">viseljétek el egymást és bocsássatok meg egymásnak, ha valakinek valaki ellen panasza van; miként az Úr megbocsátott nektek, úgy ti is!</verse>
				<verse number="14">Mindezek fölött pedig legyen szeretetetek, mely a tökéletességnek köteléke.</verse>
				<verse number="15">És Krisztus békesége uralkodjék sziveitekben, melyre hivatva is vagytok egy testben; és hálásak legyetek!</verse>
				<verse number="16">Krisztus igéje lakozzék közöttetek gyakran, hogy egymást minden bölcseségben oktassátok és intsétek, zsoltárokkal, dicsőítő dalokkal és lelki énekekkel zengedezvén szivetekben hálát adva Istennek.</verse>
				<verse number="17">Bármit cselekesztek szóval vagy tettel, mindent a mi Urunk Jézus Krisztus nevében tegyetek, hálát adván Istennek és az Atyának őáltala!</verse>
				<verse number="18">Asszonyok! engedelmeskedjetek férjeiteknek, amint illik az Úrban.</verse>
				<verse number="19">Férfiak! szeressétek feleségeiteket és ne keserítsétek őket!</verse>
				<verse number="20">Gyermekek! engedelmeskedjetek szüléiteknek mindenben, mert ez kedves az Úr előtt.</verse>
				<verse number="21">Atyák! ne ingereljétek bosszúságra gyermekeiteket, hogy el ne csüggedjenek.</verse>
				<verse number="22">Szolgák! engedelmeskedjetek mindenben testi uraitoknak, nem látszatra szolgálva, mintha csak az embereknek kedvét keresnétek, hanem egyenes szívvel, istenfélelemből.</verse>
				<verse number="23">Akármit tesztek, szivből tegyétek, mint az Urnák, és nem mint embereknek,</verse>
				<verse number="24">miután tudjátok, hogy az Úrtól kapjátok az örökség jutalmát. Az Úr Krisztusnak szolgáljatok!</verse>
				<verse number="25">Mert aki igazságtalanságot követ el, visszakapja amit helytelenül cselekedett, és Istennél nincs személyválogatás.</verse>
			</chapter>
			<chapter number="4">
				<verse number="1">Urak! ami igazságos és méltányos, adjátok meg a szolgáknak, tudván, hogy nektek is van Uratok a mennyben.</verse>
				<verse number="2">Az imádságban legyetek buzgók és éberek hálaadással!</verse>
				<verse number="3">Imádkozzatok egyúttal miértünk is, hogy az Isten ajtót nyisson beszédünknek Krisztus titkának hirdetésére (amely miatt fogva is vagyok)</verse>
				<verse number="4">hogy megismertessem azt úgy, amint arról szólanom kell.</verse>
				<verse number="5">Okosan viselkedjetek azokkal szemben, akik kívül vannak! Használjátok ki az időt!</verse>
				<verse number="6">Beszédetek mindig a kedvesség savával legyen fűszerezve, hogy tudjátok kinek-kinek hogyan feleljetek.</verse>
				<verse number="7">Körülményeimre vonatkozólag majd mindenről értesít benneteket Tichikus, a szeretett testvér, a hű szolga és szolgatárs az Úrban,</verse>
				<verse number="8">kit épen azért küldöttem hozzátok, hogy megtudja hogyan vagytok, és megvigasztalja sziveiteket,</verse>
				<verse number="9">a kedves Onezimussal, a hű testvérrel, ki közületek való. Majd ők elmondanak mindent, ami itt történik.</verse>
				<verse number="10">Üdvözöl titeket Arisztarkus, az én fogolytársam, és Márk, Barnabás unokaöccse, akire nézve megbízásokat kaptatok; ha hozzátok érkezik, fogadjátok őt;</verse>
				<verse number="11">és Jézus, melléknéven Jusztus, kik a körülmetélésből valók; egyedül ezek az én segítőim az Isten országában, kik vigasztalásomra voltak.</verse>
				<verse number="12">Üdvözöl titeket Epafras, ki közületek való, Krisztus Jézusnak szolgája, ki mindig buzgólkodik értetek az imádságban, hogy teljesen és tökéletesen megálljatok mindabban, ami Isten akarata.</verse>
				<verse number="13">Mert bizonyságot teszek mellette, hogy sokat dolgozik értetek és azokért, kik Laodiceában vannak és Hierápolisban.</verse>
				<verse number="14">Üdvözöl titeket Lukács, a kedves orvos, és Demás.</verse>
				<verse number="15">Üdvözöljétek a testvéreket, kik Laodiceában vannak, és Nimfát és az ő házában levő gyülekezetet!</verse>
				<verse number="16">És ha majd ezt a levelet elolvastátok, legyen rá gondotok, hogy a laodiceaiak egyházában is fölolvastassék, a laodiceaiaknak szólót pedig olvassátok el ti.</verse>
				<verse number="17">És mondjátok meg Archippusnak: Vigyázz, hogy a hivatalt, melyet az Úrban elvállaltál, betöltsed!</verse>
				<verse number="18">Üdvözlet! saját kezemmel, Pál. Emlékezzetek meg bilincseimről! Kegyelem veletek! Ámen.</verse>
			</chapter>
		</book>
		<book number="52">
			<chapter number="1">
				<verse number="1">Pál, Szilvánus és Timoteus a tesszalonikaiak hitközségének az Atya Istenben és a Jézus Krisztusban.</verse>
				<verse number="2">Kegyelem nektek és békeség! Hálát adunk Istennek mindenkor mindnyájatokért, megemlékezvén rólatok imádságainkban szünet nélkül,</verse>
				<verse number="3">megemlékezvén hitetek tevékenységéről, fáradságtokról, szeretetetekről, türelmes reménységtekről ami Urunk Jézus Krisztusban, a mi Istenünk és Atyánk előtt,</verse>
				<verse number="4">meg lévén győződve, Istentől szeretett testvérek, a ti választottságtokról.</verse>
				<verse number="5">Mert a mi evangéliumunk nemcsak beszédben jutott el hozzátok, hanem erőben és a Szentlélekben is, és nagy bőségben, amint tudjátok, hogy mik voltunk nálatok tiérettetek.</verse>
				<verse number="6">És ti követőink lettetek nekünk és az Urnák, befogadván az igét sok viszontagság között, a Szentlélek örömével,</verse>
				<verse number="7">úgy hogy példaképül szolgáltatok az összes hívőknek Macedóniában és Achajában.</verse>
				<verse number="8">Mert tőletek ment híre az Úr igéjének nemcsak Macedóniába és Achajába, hanem mindenütt elterjedt a ti hitetek Istenben, úgy hogy arról nem is szükség beszélnünk.</verse>
				<verse number="9">Mert ők magok hirdetik rólunk, minő fogadtatásra találtunk nálatok és miképen tértetek a bálványoktól Istenhez, hogy az élő és igaz Istennek szolgáljatok,</verse>
				<verse number="10">és várjátok az ő Fiát mennyekből (akit feltámasztott halottaiból), Jézust, ki megmentett minket a jövendő haragtól.</verse>
			</chapter>
			<chapter number="2">
				<verse number="1">Hiszen magatok tudjátok, testvérek, hogy hozzátok menetelünk nem volt hiába;</verse>
				<verse number="2">hanem bár megelőzőleg (mint tudjátok) Filippiben szenvedtünk és gyalázattal illettettünk, Istenben bízva bátorságot vettünk magunknak, hogy az Isten evangéliumát nektek hirdessük nagy gonddal.</verse>
				<verse number="3">Mert a mi oktatásunk nem származik tévelygésből, sem tisztátalanságból, sem csalással nem jár,</verse>
				<verse number="4">hanem amint Isten alkalmasnak talált bennünket arra, hogy az evangélium hirdetését reánk bízza: úgy beszélünk, nem mintha embereknek akarnánk tetszeni, hanem Istennek, ki a mi szíveinket vizsgálja.</verse>
				<verse number="5">Mert sohasem éltünk hízelkedő beszéddel, amint tudjátok; sem a fösvénység ürügyével, erre Isten a tanunk;</verse>
				<verse number="6">sem dicséretet nem kerestünk az emberektől, sem tőletek, sem másoktól.</verse>
				<verse number="7">Noha pedig terhet róhattunk volna rátok, mint Krisztus apostolai; de mi inkább gyermekekké lettünk közöttetek, mint mikor a dajka táplálja kisdedeit.</verse>
				<verse number="8">Ilyen indulattal viseltetvén irántatok, kívánva kívántuk nemcsak az Isten evangéliumát, hanem életünket is átadni nektek, annyira megkedveltünk titeket.</verse>
				<verse number="9">Mert emlékeznének, testvérek, a mi munkánkra és fáradozásunkra; miszerint éjjel-nappal munkálkodva hirdettük közöttetek az Isten evangéliumát, hogy senkinek közőletek terhére ne essünk.</verse>
				<verse number="10">Tanuk vagytok rá ti és az Isten, hogy mily szentül, igazságosan és kifogástalanul viselkedtünk közöttetek, kik hittetek;</verse>
				<verse number="11">amint tudjátok, hogy miként az atya fiait, mindegyikteket úgy intettünk, vigasztaltunk</verse>
				<verse number="12">és kértünk, hogy éljetek Istenhez méltóan, ki meghívott titeket az ő országába és dicsőségébe.</verse>
				<verse number="13">Azért mi is szüntelen hálát adunk Istennek, hogy az Isten igéjének hirdetését, melyet tőlünk hallottatok, nem úgy vettétek mint emberek szavát, hanem (amint tényleg az), mint Istennek igéjét, aki bennetek munkálkodik, akik hittetek.</verse>
				<verse number="14">Mert ti, testvérek, követői lettetek Isten egyházainak, melyek Júdeában vannak Krisztus Jézusban; mivel ugyanazt szenvedtétek földieitektől, amit ők a zsidóktól;</verse>
				<verse number="15">kik az Úr Jézust és a prófétákat is megölték, és minket is üldöztek, Istennek nem tetszenek és minden emberrel ellenkeznek,</verse>
				<verse number="16">meg akarják tiltani, hogy a pogányoknak prédikáljunk, hogy üdvözülhessenek, így halmozván egyre-másra az ő bűneiket; mert hát rájok szállott az isten haragja végleg.</verse>
				<verse number="17">Mi pedig, testvérek, miután egy időre testileg, de nem lelkileg, elváltunk tőletek, annál jobban siettünk, látni óhajtván titeket színről színre,</verse>
				<verse number="18">mert hozzátok akartunk menni, én, Pál különösen, egyszer is, másszor is, de a sátán megakadályozott bennünket</verse>
				<verse number="19">Mert ki a mi reménységünk, vagy örömünk, vagy dicsőségünk koronája? Nemde ti a mi Urunk Jézus Krisztus előtt az ő eljövetelekor?</verse>
				<verse number="20">Igen, ti vagytok a mi dicsőségünk és örömünk!</verse>
			</chapter>
			<chapter number="3">
				<verse number="1">Ennekokáért tovább nem bírván, jónak láttuk egyedül visszamaradni Athénében,</verse>
				<verse number="2">és elküldöttük Timoteust, a mi testvérünket és Istennek szolgáját Krisztus evangéliumában, hogy megerősítsen és buzdítson benneteket hitetekben;</verse>
				<verse number="3">hogy e viszontagságokban senki meg ne inogjon; hiszen tudjátok, hogy erre vagyunk rendelve.</verse>
				<verse number="4">Mert midőn nálatok voltunk is előre megmondottuk nektek, hogy szenvedések várnak ránk, amint meg is történt és tudjátok.</verse>
				<verse number="5">Miértis tovább nem tűrhetvén, elküldöttem, hogy tapasztalást szerezzek hitetekről, hogy nem kisértett-e meg titeket a kísértő és nem veszik-e kárba a mi munkánk.</verse>
				<verse number="6">Most azonban, ahogy Timoteus tőletek hozzánk visszatért és jelentést tett hitetekről és szeretetetekről, és hogy mindig jó emlékezetben vagyunk nálatok, és látni óhajtotok minket, valamint mi is titeket:</verse>
				<verse number="7">azért megvigasztalódtunk bennetek, testvérek, minden szükségünkben és viszontagságunkban a ti hitetek által;</verse>
				<verse number="8">mert akkor föléledünk, ha ti állhatatosak vagytok az Úrban.</verse>
				<verse number="9">Mert minő hálát adhatunk Istennek viszonzásul helyettetek mindazért az örömért, melyet miattatok az űr előtt érzünk,</verse>
				<verse number="10">éjjel nappal buzgón imádkozván, hogy színről színre láthassunk titeket, és pótoljuk azt, ami hitetekből még hiányzik.</verse>
				<verse number="11">Vajha maga az Isten, a mi Atyánk és a mi Urunk Jézus Krisztus igazgatná utunkat hozzátok!</verse>
				<verse number="12">Titeket pedig gyarapítson az Úr és növelje szereteteteket egymáshoz és mindenkihez, aminővel mi viseltetünk tihozzátok;</verse>
				<verse number="13">hogy a ti szíveitek megerősödjenek és kifogástalanok legyenek a szentségben Isten és a mi Atyánk előtt, a mi Urunk Jézus Krisztus eljövetelekor minden szenteivel. Ámen.</verse>
			</chapter>
			<chapter number="4">
				<verse number="1">Egyébiránt pedig, testvérek, kérünk titeket és intünk az Úr Jézusban, hogy amint tőlünk hallottátok, hogy hogyan éljetek és járjatok Istennek kedvében, úgy is éljetek, hogy egyre gyarapodjatok.</verse>
				<verse number="2">Hiszen tudjátok, hogy miféle parancsokat adtam nektek az Úr Jézus által.</verse>
				<verse number="3">Az tudniillik az Isten akarata, hogy szentekké legyetek; hogy a paráznaságtól magatokat megtartóztassátok:</verse>
				<verse number="4">hogy mindegyiktek meg tudja őrizni a maga edényét szentségben és tisztességben;</verse>
				<verse number="5">nem szenvedélyes kívánságban, mint a pogányok, kik Istent nem ismerik;</verse>
				<verse number="6">és hogy senki testvérét ne nyomorgassa, se valamely ügyben meg ne csalja, mert bosszút áll az Úr mindezekért, amint azelőtt megmondottuk nektek és tanúságot tettünk róla.</verse>
				<verse number="7">Mert Isten nem a tisztátalanságra hívott bennünket, hanem a megszentelődésre.</verse>
				<verse number="8">Aki tehát ezt megveti, nem embert vet meg, hanem Istent, ki az ő Szentlelkét is belénk adta.</verse>
				<verse number="9">A testvéri szeretetről pedig nem szükség nektek írnunk, hiszen magatok tanultátok Istentől, hogy egymást szeressétek.</verse>
				<verse number="10">És ezt meg is teszitek az összes testvérekkel szemben egész Macedóniában. Kérünk tehát titeket, testvérek, hogy mindegyre gyarapodjatok,</verse>
				<verse number="11">és azon igyekezzetek, hogy nyugodtan éljetek és a saját dolgaitok után lássatok, és tulajdon kezeitekkel dolgozzatok, amint meghagytuk nektek;</verse>
				<verse number="12">viselkedjetek tisztességesen azok iránt, kik kívül vannak, és senkinek semmijét ne kívánjátok.</verse>
				<verse number="13">Nem akarjuk továbbá, testvérek, hogy az elhunytak felől ne tudjatok, hogy ne szomorkodjatok, mint a többiek, kiknek nincs reménységük.</verse>
				<verse number="14">Mert ha hisszük hogy Jézus meghalt és föltámadott, akkor Isten azokat is, kik Jézusban haltak meg, előhívja ővele.</verse>
				<verse number="15">Mert azt az Úr szavával mondjuk nektek, hogy mi, akik élünk, kik élve maradunk az Úr eljöveteléig, nem fogjuk megelőzni azokat, kik elhunytak.</verse>
				<verse number="16">Mert maga az Úr a parancsszóra, az arkangyal szavára és az Isten harsonájára leszáll az égből, és a Krisztusban meghaltak mint elsők támadnak fel.</verse>
				<verse number="17">Azután mi, kik élünk, kik fönmaradunk, velők együtt a felhőkbe ragadtatunk Krisztus elé a levegőbe, és így mindenkor az Úrral leszünk.</verse>
				<verse number="18">Vigasztaljátok tehát egymást ezen szavakkal!</verse>
			</chapter>
			<chapter number="5">
				<verse number="1">Az időről és óráról azonban nem szükséges, testvérek, hogy nektek írjunk.</verse>
				<verse number="2">Mert ti magatok jól tudjátok, hogy az Úr napja mint a tolvaj éjjel, úgy jön el.</verse>
				<verse number="3">Mikor ugyanis azt mondják: Békeség és biztonság, akkor hirtelen meglepi őket a veszedelem, mint a viselős asszonyt a fájdalom, és nem fognak megmenekülni.</verse>
				<verse number="4">Ti azonban, testvérek, nem vagytok sötétségben, hogy ama nap mint a tolvaj lepjen meg benneteket;</verse>
				<verse number="5">mert ti mindnyájan a világosság fiai vagytok és a nappal gyermekei; nem vagyunk az éjszakáé, sem a sötétségé.</verse>
				<verse number="6">Ne aludjunk tehát, mint a többiek, hanem legyünk ébren és józanok.</verse>
				<verse number="7">Mert akik alusznak, éjjel alusznak, és akik részlegek, éjjel részegek.</verse>
				<verse number="8">Mi pedig, kik a nappaléi vagyunk, józanok legyünk, felöltözve a hitnek és szeretetnek páncélába és az üdvösség reményének sisakjába;</verse>
				<verse number="9">mert hisz nem rendelt minket Isten a haragra, hanem az üdvösségnek elnyerésére a mi Urunk Jézus Krisztus által,</verse>
				<verse number="10">ki meghalt értünk, hogy akár ébren legyünk, akár aludjunk, együtt éljünk ővele.</verse>
				<verse number="11">Azért vigasztaljátok egymást és legyetek egymásnak épülésére, amint teszitek is.</verse>
				<verse number="12">Kérünk pedig titeket, testvérek, legyetek elismeréssel azok iránt, kik közöttetek munkálkodnak, elöljáróitok az Úrban, és intenek titeket,</verse>
				<verse number="13">hogy kiváló szeretettel viseltessetek irántuk az ő munkájokért; éljetek velők békeségben!</verse>
				<verse number="14">Kérünk titeket továbbá, testvérek, dorgáljátok meg a nyugtalankodókat, vigasztaljátok a kislelkűeket, fogjátok pártját a gyengéknek, legyetek türelemmel mindenki iránt.</verse>
				<verse number="15">Vigyázzatok, hogy senki rosszat rosszal ne fizessen vissza, hanem mindig azt cselekedjetek egymással és mindenkivel szemben, ami jó.</verse>
				<verse number="16">Mindenkor örüljetek!</verse>
				<verse number="17">Szünet nélkül imádkozzatok!</verse>
				<verse number="18">Mindenért hálát adjatok, mert ez az Isten akarata Krisztus Jézusban mindnyájatokra nézve.</verse>
				<verse number="19">A Lelket ki ne oltsátok!</verse>
				<verse number="20">A jövendöléseket meg ne vessétek!</verse>
				<verse number="21">Vizsgáljatok meg azonban mindent; ami jó, tartsátok meg!</verse>
				<verse number="22">A rossznak minden látszatától óvakodjatok!</verse>
				<verse number="23">Maga a békeség Istene pedig szenteljen meg titeket mindenképen, hogy a ti elmétek, lelketek és testetek teljes épségben és kifogástalanul megmaradjon a mi Urunk Jézus Krisztus eljövetelére.</verse>
				<verse number="24">Hű az, aki titeket meghívott, ő meg is cselekszi.</verse>
				<verse number="25">Testvérek! imádkozzatok érettünk!</verse>
				<verse number="26">Köszönt seték az összes testvéreket szent csókkal!</verse>
				<verse number="27">Kény szendék titeket az Úrra, hogy ez a levél felolvastassék az összes szent testvéreknek.</verse>
				<verse number="28">A mi Urunk Jézus Krisztusnak kegyelme veletek! Ámen.</verse>
			</chapter>
		</book>
		<book number="53">
			<chapter number="1">
				<verse number="1">Pál, Szilvánus és Timoteus a tesszalonikaiak hitközségének Istenben, a mi Atyánkban és az Úr Jézus Krisztusban.</verse>
				<verse number="2">Kegyelem nektek és békeség Istentől, a mi Atyánktól és az Úr Jézus Krisztustól!</verse>
				<verse number="3">Hálát kell adnunk mindenkor az Istennek értetek, testvérek, úgy amint méltó, mivel a ti hitetek fölötte gyarapszik és az egymás iránt való szeretet valamennyitekben növekszik;</verse>
				<verse number="4">úgy hogy mi magunk is dicsekszünk veletek az Isten egyházaiban a ti béketűréstekért és hűségtekért, mellyel minden üldöztetést és viszontagságot elviseltek,</verse>
				<verse number="5">bizonyságául Isten igazságos Ítéletének, hogy méltóknak fogtok találtatni az Isten országára, amelyért szenvedtek is;</verse>
				<verse number="6">ha különben igazságos Isten előtt, hogy szorongatással fizessen azoknak, kik titeket szorongatnak;</verse>
				<verse number="7">nektek pedig, kik szorongatást szenvedtek, velünk együtt nyugalommal, midőn az Úr Jézus az égből megjelenik hatalmasságának angyalaival</verse>
				<verse number="8">a tűz lángjában, hogy megbosszulja magát azokon, kik Istent nem ismerik és nem engedelmeskednek a mi Urunk Jézus Krisztus evangéliumának:</verse>
				<verse number="9">kik örökké bűnhődni fognak a kárhozatban, távol Isten színétől és az ő hatalmának dicsőségétől;</verse>
				<verse number="10">mikor eljő, hogy megdicsőíttessék az ő szenteiben és csodálandóvá legyen mindazokban, akik hittek, mert ama napon majd el fogják hinni, amiről nektek bizonyságot tettünk.</verse>
				<verse number="11">Ezért is imádkozunk értetek mindenkor, hogy a mi Istenünk az ő meghívására méltasson titeket, és teljesítsen hatalmával minden jő szándékot és cselekedetet, mely a hitből fakad,</verse>
				<verse number="12">hogy dicsőíttessék a mi Urunk Jézus Krisztus neve ti bennetek és ti őbenne a mi Istenünknek és az Úr Jézus Krisztusnak kegyelme szerint.</verse>
			</chapter>
			<chapter number="2">
				<verse number="1">Kérünk pedig titeket, testvérek, a mi Urunk Jézus Krisztus eljövetelére és a vele való egyesülésünkre;</verse>
				<verse number="2">ne hagyjátok magatokat meggyőződéstekben oly hamar megingattatni, sem megijesztetni se lélek, se beszéd, se állítólag tőlünk küldött levél által, mintha az Úr napja közel volna.</verse>
				<verse number="3">Senki el ne ámítson benneteket valamiképen, mert előbb az elpártolásnak kell beállania, és a bűn emberének, a romlás fiának fellépnie,</verse>
				<verse number="4">ki ellenszegül és fölülkerekedik minden fölé, amit Istennek mondanak vagy tisztelnek úgy annyira, hogy beül az Isten templomába, úgy viselve magát, mintha Isten volna.</verse>
				<verse number="5">Nem emlékeztek, hogy mikor nálatok voltam, ezt mondottam nektek?</verse>
				<verse number="6">És azt is tudjátok, mi tartja őt vissza, hogy annak idején fellépjen.</verse>
				<verse number="7">Mert a gonoszság titka már működik, csakhogy előbb annak, aki most még visszatartja, el kell az útból távolíttatnia.</verse>
				<verse number="8">S akkor majd nyilván föllép az a gonosz, kit az Úr Jézus megöl az ő szájának leheletével, és semmivé teszi őt az ő eljövetelének fényével,</verse>
				<verse number="9">őt, kinek megjelenésekor a sátán közreműködésével mindenféle szemfényvesztő erők, hamis jelek és csodák lesznek,</verse>
				<verse number="10">és mindennemű csábítás a rosszra azokra nézve, kik elvesznek, azért, mert az igazság szeretetét be nem fogadták, hogy üdvözölhessenek.</verse>
				<verse number="11">Azért engedi meg Isten, hogy a tévelygés rajok hasson és a hazugságnak higyjenek,</verse>
				<verse number="12">hogy megítéltessenek mindazok, kik nem hittek az igazságnak, hanem egyetértették a gonoszsággal.</verse>
				<verse number="13">Mi pedig mindenkor hálával tartozunk Istennek tiérettetek, Istentől szeretett testvérek, hogy az Isten kiválasztott benneteket első zsengéiül az üdvösségre, a lélek megszentelése és az igazságban való hit által,</verse>
				<verse number="14">amire meg is hívott benneteket a mi evangéliumunk révén, a mi Urunk Jézus Krisztus dicsőségének elnyerésére.</verse>
				<verse number="15">Azért, testvérek, legyetek állhatatosak és tartsátok meg a hagyományokat, melyeket tanultatok, akár beszédünk, akár levelünkből.</verse>
				<verse number="16">Maga pedig, a mi Urunk Jézus Krisztus, és a mi Istenünk és Atyánk, ki minket szeretett, és örök vigasztalást és jó reménységet adott a kegyelem révén,</verse>
				<verse number="17">buzdítsa fel szíveiteket és erősítse meg minden jó cselekedetben és beszédben!</verse>
			</chapter>
			<chapter number="3">
				<verse number="1">Egyébiránt, testvérek, imádkozzatok érettünk, hogy az Isten igéje előre haladjon és dicsőségre jusson, miként nálatok is;</verse>
				<verse number="2">és hogy megszabaduljunk az alkalmatlan és gonosz emberektől, mert a hit nem mindenkinek tulajdona.</verse>
				<verse number="3">Isten azonban hű, ki megerősít titeket és megőriz a rossztól.</verse>
				<verse number="4">De bízunk is bennetek az Úrban, hogy amit parancsoltunk, megteszitek és meg is fogjátok tenni.</verse>
				<verse number="5">Az Úr pedig igazgassa szíveiteket az Isten szeretetében és a krisztusi béketűrésben.</verse>
				<verse number="6">Meghagyjuk pedig nektek, testvérek, a mi Urunk Jézus Krisztus nevében, hogy vonuljatok vissza minden olyan testvértől, aki rendetlenül viselkedik, és nem a hagyomány szerint, melyet tőlünk átvettek.</verse>
				<verse number="7">Mert hisz magatok tudjátok, miként kelljen minket követnetek; mert nem voltunk köztetek nyugtalanok,</verse>
				<verse number="8">sem ingyen nem ettük senki kenyerét, hanem munkával és fáradsággal, éjjel nappal dolgozva, hogy senkinek közőletek terhére ne legyünk.</verse>
				<verse number="9">Nem mintha éhez jogunk nem lett volna, hanem hogy önmagunkat állítsuk elétek követendő példaképül.</verse>
				<verse number="10">Mert mikor nálatok voltunk is, ezt hagytuk meg nektek, hogy aki dolgozni nem akar, ne is egyék.</verse>
				<verse number="11">Hallottuk ugyanis, hogy némelyek közöttetek nyugtalanul járnak-kelnek, mitsem dolgozva, hanem hivalkodva.</verse>
				<verse number="12">Az ilyeneknek meghagyjuk és kérjük őket az Úr Jézus Krisztusban, hogy hallgatással munkálkodva egyék kenyerüket.</verse>
				<verse number="13">Ti pedig, testvérek, ne szűnjetek meg jót cselekedni!</verse>
				<verse number="14">Ha pedig valaki ezen levélbe írt szavunknak nem engedelmeskedik, azt jegyezzétek meg és ne társalogjatok vele, hogy megszégyenüljön;</verse>
				<verse number="15">de ne tekintsétek ellenségnek, hanem feddjétek meg mint testvért!</verse>
				<verse number="16">Maga a békeség Ura pedig adjon nektek Örök békeséget mindenütt! Az Úr legyen mindnyájatokkal!</verse>
				<verse number="17">Üdvözlet! Pál saját kezemmel, mely minden levelemnek jele. Így írok.</verse>
				<verse number="18">A mi Urunk Jézus Krisztus kegyelme mindnyájatokkal! Ámen.</verse>
			</chapter>
		</book>
		<book number="54">
			<chapter number="1">
				<verse number="1">Pál, a mi Üdvözítő Istenünknek és Jézus Krisztusnak, a mi reménységünknek parancsolatából Jézus Krisztus apostola,</verse>
				<verse number="2">Timoteusnak, szeretett fiamnak a hitben! Kegyelem, irgalmasság és békeség az Atya Istentől és a mi Urunk Jézus Krisztustól!</verse>
				<verse number="3">Amint kértelek, hogy Efezusban maradj, midőn Macedóniába mentem, hogy hagyd meg némelyeknek, hogy ne tanítsanak másképen,</verse>
				<verse number="4">és ne hallgassanak mesékre és vég nélküli nemzetségjegyzékekre, melyek inkább vitatkozásra szolgálnak, mint épülésre az, Istenben, mely a hiten alapszik.</verse>
				<verse number="5">A parancsolat célja pedig a tiszta szívből, jó lelkiismeretből és tettetés nélküli hitből származó szeretet.</verse>
				<verse number="6">Ezektől némelyek eltértek és hiábavaló beszédre vetemedtek,</verse>
				<verse number="7">mivel törvénytanítók akartak lenni, anélkül hogy értették volna mit beszélnek, vagy mit állítanak.</verse>
				<verse number="8">Tudjuk pedig, hogy jó a törvény, ha valaki helyesen él vele,</verse>
				<verse number="9">tudván azt, hogy a törvény nem az igazért van adva, hanem az igaztalanokért és engedetlenekért, gonoszakért és bűnösökért, vétkesekért, és fertelmesekért, apa-.és anyagyilkosokért, ember-ölökért,</verse>
				<verse number="10">fajtalanokért, férfiakkal paráználkodókért, emberrablókért, hazugokért és hamisesküvőkért, és ami egyéb ellenkezik az igaz tudománnyal,</verse>
				<verse number="11">mely megfelel a boldog Isten dicsőséges evangéliumának, mely rám bízatott.</verse>
				<verse number="12">Hálát adok annak, aki engem megerősített, a mi Urunk Krisztus Jézusnak, hogy megbízhatónak tartott, midőn e hivatalba helyezett,</verse>
				<verse number="13">ki azelőtt káromló voltam és üldöző és gyalázkodó, de irgalmasságot nyertem, mert tudatlanul tettem azt hitetlenségemben.</verse>
				<verse number="14">Sőt túláradott (bennem) a mi Urunk kegyelme a Krisztus Jézusban való hittel és szeretettel.</verse>
				<verse number="15">Igaz beszéd és teljes elfogadásra méltó, miszerint Krisztus Jézus azért jött a világra, hogy a bűnösöket üdvözítse, kik között az első én vagyok.</verse>
				<verse number="16">De azért nyertem irgalmasságot, hogy rajtam mutassa meg Krisztus Jézus először teljes béketűrését, okulására azoknak, kik benne hinni fognak az örök életre.</verse>
				<verse number="17">Az örökkévalóság halhatatlan és láthatatlan királyának, az egyedüli Istennek pedig tisztelet és dicsőség mindörökkön örökké. Ámen.</verse>
				<verse number="18">Ezt a parancsolatot ajánlom neked, fiam, Timoteus, a felőled mondott előbbi jövendölések szerint, hogy jó harcot harcolj közöttük,</verse>
				<verse number="19">megőrizvén a hitet és jó lelkiismeretet, melyet mivel némelyek megvetettek, a hit dolgában hajótörést szenvedtek.</verse>
				<verse number="20">Ezek közül való Himeneus és Sándor, kiket átadtam a sátánnak, hogy tanuljanak meg nem káromkodni.</verse>
			</chapter>
			<chapter number="2">
				<verse number="1">Kérem azért mindenek előtt, hogy könyörgések, imádságok, kérések, hálaadások végeztessenek minden emberért;</verse>
				<verse number="2">királyokért és mindazokért, kik méltóságban vannak, hogy nyugodalmas és csendes életet éljünk teljes jámborságban és tisztességben,</verse>
				<verse number="3">mert ez jó és kellemes a mi Üdvözítő Istenünk előtt,</verse>
				<verse number="4">ki azt akarja, hogy minden ember üdvözüljön és eljusson az igazság ismeretére.</verse>
				<verse number="5">Mert egy az Isten és egy a közbenjáró is Isten és az emberek között, Krisztus Jézus,</verse>
				<verse number="6">ki váltságul adta önmagát mindenekért, bizonyságul annak idején;</verse>
				<verse number="7">evégre rendeltettem hitszónokká és apostollá (igazat mondok, nem hazudok) a pogányok tanítójává a hitben és igazságban.</verse>
				<verse number="8">Akarom tehát, hogy a férfiak mindenütt imádkozzanak, tisztán emelvén fel kezeiket, harag és egyenetlenség nélkül.</verse>
				<verse number="9">Hasonlóképen az asszonyok is, tisztességes öltözetben, szeméremmel és józansággal ékesítve magokat, és nem fodorított hajjal, vagy arannyal, vagy ékszerekkel vagy drága ruházattal;</verse>
				<verse number="10">hanem mint asszonyokhoz illik, kik ájtatosságukat jó cselekedetek által mutatják ki.</verse>
				<verse number="11">A nő csendben tanuljon, teljes engedelmességgel.</verse>
				<verse number="12">Azt azonban nem engedem meg, hogy a nő tanítson, sem azt hogy férjén uralkodjék; hanem legyen csendben.</verse>
				<verse number="13">Mert Ádám lett először alkotva, azután Éva.</verse>
				<verse number="14">És Ádám nem lett elcsábítva, hanem az asszony elcsábíttatva, áthágta a parancsolatot.</verse>
				<verse number="15">Üdvözülni fog azonban gyermekek szülése által, ha megmarad a hitben és szeretetben, szentségben és józanságban.</verse>
			</chapter>
			<chapter number="3">
				<verse number="1">Igaz beszéd: Ha valaki püspökségre vágyódik, jó dolgot kíván.</verse>
				<verse number="2">Szükséges ugyanis, hogy a püspök feddhetetlen legyen, egynejű férfiú, józan, okos, tisztességes, szemérmetes, vendégszerető, tanításra képes,</verse>
				<verse number="3">nem részeges, nem verekedő, hanem szerény, nem civakodó, nem kapzsi, hanem</verse>
				<verse number="4">saját házának ügyes kormányzója, kinek engedelmes és teljesen tisztaéletű fiai vannak.</verse>
				<verse number="5">Mert ha valaki a saját házát nem tudja kormányozni, hogyan viseli gondját az Isten egyházának?</verse>
				<verse number="6">Ne legyen új megtért, nehogy kevélységtől felfuvalkodva, az ördög sorsára jusson.</verse>
				<verse number="7">Szükséges továbbá, hogy jó hírneve legyen a kívülállóknál, hogy gyalázatba és az ördög kelepcéjébe ne keveredjék.</verse>
				<verse number="8">A diakónusok hasonlóképen szemérmetesek legyenek, nem kétszínűek, nem iszákosak, nem piszkos, rút nyereséghajhászók,</verse>
				<verse number="9">megőrizvén a hit titkát a tiszta lelkiismeretben.</verse>
				<verse number="10">De előbb ezeket is meg kell vizsgálni, és úgy szolgáljanak, ha kifogástalanok.</verse>
				<verse number="11">A nők szintén legyenek szemérmetesek, nem rágalmazók józanok, hívek mindenben</verse>
				<verse number="12">A diakónusok egynejű férfiak legyenek, kik gyermekeiknek és házuknak jól gondját viselik.</verse>
				<verse number="13">Mert akik hivatalukat jól teljesítik, jó állásra tesznek szert és nagy bátorságot szereznek a Jézus Krisztusban való hitben.</verse>
				<verse number="14">Ezt írom neked, remélve, hogy csakhamar hozzád megyek.</verse>
				<verse number="15">Ha pedig késem, hogy tudjad, miként kelljen viselkedned az Isten házában, mely az élő Istennek egyháza, az igazságnak oszlopa és erős támasza.</verse>
				<verse number="16">És nyilván nagy a jámborság titka, mely kinyilatkoztattatok a testben, igazoltatott a lélekben, megjelent az angyaloknak, hirdettetett a pogányoknak, hitelt nyert a világon, fölvitetett dicsőségben.</verse>
			</chapter>
			<chapter number="4">
				<verse number="1">A Lélek pedig nyilván mondja, hogy az utolsó időkben majd némelyek elpártolnak a hittől, és a tévelygés szellemeire és az ördögök tanításaira hallgatnak,</verse>
				<verse number="2">kik képmutatással hazugságot beszélnek és megbélyegzett lelkiismeretükkel</verse>
				<verse number="3">tiltják a házasságot és bizonyos étkeket, melyeket Isten avégre teremtett, hogy hálaadással élvezzék a hivők és azok, kik az igazságot megismerték.</verse>
				<verse number="4">Mert Istennek minden teremtménye jó, és semmi sem megvetendő, amit hálaadással magunkhoz veszünk,</verse>
				<verse number="5">mert az megszenteltetik az Isten igéje és az imádság által.</verse>
				<verse number="6">Ha ezt a testvéreknek előadod, jó szolgája leszesz Krisztus Jézusnak, táplálkozva a hitnek és igaz tanításnak igéivel, amelyhez szegődtél.</verse>
				<verse number="7">A hiábavaló és vénasszonyi meséket azonban kerüljed; gyakorold magadat inkább a jámborságban.</verse>
				<verse number="8">Mert a testi gyakorlat keveset használ; a jámborság ellenben mindenre jó, mert meg van neki ígérve a jelen és a jövő élet.</verse>
				<verse number="9">Igaz beszéd ez és teljes elfogadásra méltó.</verse>
				<verse number="10">Mert azért fáradozunk és szidalmaznak bennünket, hogy reménylünk az élő Istenben, ki minden embernek Üdvözítője, főképen a hívőknek.</verse>
				<verse number="11">Ezt parancsold és tanítsd!</verse>
				<verse number="12">Senki ifjúságodat meg ne vesse, hanem légy példája a híveknek a beszédben, társalgásban, szeretetben, hitben, tisztaságban.</verse>
				<verse number="13">Míg odamegyek foglalkozzál olvasással, intéssel és tanítással.</verse>
				<verse number="14">El ne hanyagold a kegyadományt, mely benned van, mely neked a jövendölés által, a papság kézföltételével adatott.</verse>
				<verse number="15">Ezen elmélkedjél, ezen törekedjél, hogy előmeneteledet nyilván lássa mindenki.</verse>
				<verse number="16">Vigyázz magadra és a tanításra; tartsd meg állhatatosán! Mert ha ezt teszed, magadat is üdvözíted, meg azokat is, kik téged hallgatnak.</verse>
			</chapter>
			<chapter number="5">
				<verse number="1">Öregebbet meg ne dorgálj, hanem intsed őt mint atyádat, az ifjakat, mint testvéreidet;</verse>
				<verse number="2">az öreg asszonyokat, mint anyáidat; ifjú leányokat, mint nővéreidet, teljes tisztességgel.</verse>
				<verse number="3">Az özvegyeket, kik igazán özvegyek, tartsd tiszteletben.</verse>
				<verse number="4">Ha pedig valamely özvegynek gyermekei vagy unokái vannak, tanulja meg először háznépét kormányozni és szüleinek viszontszolgálatot tenni; mert ez kedves dolog az Isten előtt.</verse>
				<verse number="5">Aki pedig igazán özvegy és elhagyatott, bízzék az Istenben és foglalkozzék könyörgésekkel és imádságokkal éjjel és nappal.</verse>
				<verse number="6">Mert aki élvezetekben él, az élő halott.</verse>
				<verse number="7">Azt is kösd szívökre, hogy feddhetetlenek legyenek.</verse>
				<verse number="8">Ha pedig valaki övéire és főképen házanépére gondot nem visel, az megtagadta a hitet és alábbvaló a hitetlennél.</verse>
				<verse number="9">Özvegynek olyan választassék, ki nem kevesebb hatvan évesnél, ki egy férfinak volt felesége,</verse>
				<verse number="10">ki a jó cselekedetekben hírnévre tett szert, ki gyermekeket nevelt, ki idegeneknek szállást adott, ki a szentek lábait megmosta, ki a nyomorúságban szenvedőknek segítségére volt, ki minden jó cselekedetet követett.</verse>
				<verse number="11">A fiatalabb özvegyeket azonban kerüld, mert ha egyszer Krisztusban meglazulnak, férjhez akarnak menni,</verse>
				<verse number="12">és kárhozatba döntik magokat, mivel első hitöket megszegték.</verse>
				<verse number="13">Mivel pedig egyszersmind hivalkodók is, megszokják a házról házra járást, s nemcsak hivalkodók, hanem fecsegők és szemfüleskedők is, összevissza beszélvén, amit nem kellene.</verse>
				<verse number="14">Azt akarom tehát, hogy a fiatalok férjhez menjenek, gyermekeket szüljenek, családanyák legyenek, és az ellenfélnek a megszólásra semmi alkalmat ne adjanak.</verse>
				<verse number="15">Mert némelyek már visszatértek a sátánhoz.</verse>
				<verse number="16">Ha valamely hívőnek özvegyei vannak, tartsa el őket és ne essenek az egyháznak terhére, hogy az kellőkép gondoskodhassék azokról, kik igazán özvegyek.</verse>
				<verse number="17">A hivatalukat jól betöltő papok kettős tiszteletet érdemelnek; főkép akik igehirdetéssel és tanítással foglalkoznak.</verse>
				<verse number="18">Mert az írás azt mondja: Nyomtató ökörnek ne kösd be a száját! És: Méltó a munkás az ő bérére.</verse>
				<verse number="19">Pap ellen ne fogadj el vádat, hacsak két vagy három tanú nem bizonyítja.</verse>
				<verse number="20">A hibázókat valamennyi előtt fedd meg, hogy a többiek is féljenek.</verse>
				<verse number="21">Az Istenre, Krisztus Jézusra, és a választott angyalokra kérlek, tartsd meg ezt előítélet nélkül, s ne tégy semmit részrehajlással.</verse>
				<verse number="22">Kezeidét elhamarkodva senkire rá ne tedd; se idegen bűnökben részt ne végy! őrizd meg magadat tisztán!</verse>
				<verse number="23">Ne igyál többé vizet, hanem élj egy kevés borral, gyomrod és gyakori betegeskedésed miatt.</verse>
				<verse number="24">Némely emberek bűnei nyilvánvalók és megelőzik az Ítéletet, némelyeket pedig követnek.</verse>
				<verse number="25">Hasonlóképen nyilvánvalók a jó cselekedetek is, s amelyekkel máskép áll a dolog, el nem titkolhatok.</verse>
			</chapter>
			<chapter number="6">
				<verse number="1">Mindazok a szolgák, kik járom alatt vannak, tartsák uraikat minden tiszteletre méltóknak, hogy az Úr neve és a (keresztény) tanítás ne káromoltassék.</verse>
				<verse number="2">Azok pedig, kiknek hivő uraik vannak, ne vessék meg őket, mivel testvérek 3 hanem annál szívesebben szolgáljanak nekik mivel hivők és szeretettek, akik a jótéteményben részesülnek. Erre taníts és ints!</verse>
				<verse number="3">Ha valaki máskép tanít és nem nyugszik meg a mi Urunk Jézus Krisztusnak üdvös beszédein és a jámborságnak megfelelő tanításon,</verse>
				<verse number="4">az kevély és semmit sem tud, hanem kérdéseken és szóvitákon nyargal, melyekből irigység, versengések, káromlások, gonosz gyanakodások támadnak,</verse>
				<verse number="5">s veszett elméjű emberek torzsalkodásai, kik az igazságtól meg vannak fosztva, mivel a jámborságot nyerészkedésnek tartják.</verse>
				<verse number="6">Tényleg nagy nyereség a jámborság, ha megelégedéssel jár.</verse>
				<verse number="7">Mert semmit sem hoztunk e világra, kétségkívül el sem vihetünk semmit.</verse>
				<verse number="8">Ha tehát meg van az eledelünk és ruházatunk, érjük be azzal.</verse>
				<verse number="9">Mert akik meg akarnak gazdagodni, kísértésbe esnek és az ördög tőrébe, és sok haszontalan és ártalmas kívánságba, melyek az embert veszedelembe és romlásba döntik.</verse>
				<verse number="10">Mert minden rossznak gyökere a pénzvágy, melynek hajhászása által némelyek eltértek a hittől és sok bajba keveredtek.</verse>
				<verse number="11">Te azonban, oh Isten embere, kerüld ezt, s kövesd inkább az igazságot, jámborságot, hitet, szeretetet, béketűrést, szelídséget.</verse>
				<verse number="12">Harcold a hitnek jó harcát, törekedjél megszerezni az örök életet, melyre hivatva vagy, s melyről jó vallomást tettél számos tanú előtt.</verse>
				<verse number="13">Parancsolom neked az Isten előtt, ki mindeneket éltet, és Krisztus Jézus előtt, ki bizonyságot tett Poncius Pilátus alatt, hogy ama jó vallomást,</verse>
				<verse number="14">a parancsot megtartsad tisztán, feddhetetlenül, a mi Urunk Jézus Krisztus eljöveteléig,</verse>
				<verse number="15">kit majd annak idején megmutat a Boldog és egyedül Hatalmas, a királyok Királya és az uralkodók Ura,</verse>
				<verse number="16">ki egyedül bír halhatatlansággal, és hozzáférhetlen világosságban lakik, kit az emberek közül senki sem látott, de nem is láthat, kinek tisztelet és örök hatalom! Ámen.</verse>
				<verse number="17">E világ gazdagainak parancsold meg, hogy ne legyenek fennhéjázók, se reményüket ne helyezzék a bizonytalan gazdagságba, hanem az élő Istenbe, (ki nekünk mindent bőven ad táplálásunkra),</verse>
				<verse number="18">hogy jót cselekedjenek, gazdagok legyenek jó cselekedetekben, szívesen adakozzanak, osztogassanak,</verse>
				<verse number="19">magoknak kincset gyűjtsenek jó alapul a jövőre, hogy elnyerjék az igazi életet.</verse>
				<verse number="20">Oh Timoteus őrizd meg a rád bízott kincset, kerülvén a világias szószátyárságot és az áltudomány ellenvetéseit,</verse>
				<verse number="21">melynek követése által némelyek elszakadtak a hittől. Kegyelem veled! Ámen.</verse>
			</chapter>
		</book>
		<book number="55">
			<chapter number="1">
				<verse number="1">Pál, Isten akaratából Jézus Krisztus apostola, az élet Ígérete szerint, mely Krisztus Jézusban van,</verse>
				<verse number="2">Timoteusnak, az én szeretett fiamnak, kegyelem, irgalmasság, békeség az Atya Istentől és a mi Urunk Jézus Krisztustól!</verse>
				<verse number="3">Hálát adok Istennek, kinek őseimtől fogva tiszta lelkiismerettel szolgálok, hogy szünet nélkül megemlékezem rólad imádságaimban, éjjel-nappal</verse>
				<verse number="4">óhajtván téged látni, megemlékezve könnyhullatásodról, hogy örömmel teljek el,</verse>
				<verse number="5">eszembe juttatván a hitet, mely tebenned nem tettetett, mely először nagyanyádban, Loisben is lakott, és anyádban Eunicében, és biztos vagyok, hogy tebenned is.</verse>
				<verse number="6">Ez oknál fogva intelek téged, hogy gerjeszd fel az Isten malasztját, mely benned van az én kezeimnek rádtétele által.</verse>
				<verse number="7">Mert Isten nem a félelemnek, hanem az erőnek, szeretetnek és józanságnak lelkét adta nekünk.</verse>
				<verse number="8">Ne szegyeid tehát magadat a mi Urunk bizonyságtétele miatt, se énmiattam, ki az ő foglya vagyok, hanem működjél közre az evangéliumban az Isten erejéhez képest,</verse>
				<verse number="9">aki minket megszabadított és meghívott az ő szent hívásával, nem a mi cselekedeteinknél fogva, hanem az ő végzése és kegyelme folytán, mely nekünk Krisztus Jézusban örök idők előtt adatott.</verse>
				<verse number="10">Most pedig kinyilatkoztattatott a mi Üdvözítőnknek, Jézus Krisztusnak megjelenése által, ki a halált lerontotta, az életet és enyészhetlenséget pedig napfényre hozta az evangélium által,</verse>
				<verse number="11">melynek én rendeltettem hirdetőjévé és apostolává és a pogányok tanítójává.</verse>
				<verse number="12">Ez okból szenvedem ezt is, de nem restelem. Mert tudom, hogy kinek hittem, és biztos vagyok benne, hogy képes az én letéteményemet megőrizni ama napra.</verse>
				<verse number="13">Tekintsd mintaképül az üdvös igéket, melyeket tőlem hallottál a hitben és a Krisztus Jézusban való szeretetben.</verse>
				<verse number="14">Őrizd meg a jó letéteményt a Szentlélek által, ki bennünk lakik!</verse>
				<verse number="15">Azt tudod, hogy mindazok, kik Ázsiában vannak, elfordultak tőlem, közöttük Figellus és Hermogenes.</verse>
				<verse number="16">Az Úr legyen irgalmas Oneziforus házának, mert gyakorta megvendégelt és nem szégyellte láncomat;</verse>
				<verse number="17">sőt mikor Rómába jött, szorgalmasan keresett és fel is talált.</verse>
				<verse number="18">Adja meg neki az Úr, hogy irgalmasságot nyerjen az Úrtól ama napon. S hogy mily nagy szolgálatokat tett nekem Efezusban, te legjobban tudod.</verse>
			</chapter>
			<chapter number="2">
				<verse number="1">Te pedig, fiam, erősödjél meg a kegyelemben mely Krisztus Jézusban van,</verse>
				<verse number="2">és amit tőlem sok tanú előtt hallottál, azt közöld megbízható emberekkel, akik alkalmasak lesznek arra, hogy másokat is tanítsanak.</verse>
				<verse number="3">Munkálkodjál, mint Krisztus Jézus jó katonája!</verse>
				<verse number="4">Istennek harcosa nem keveredik világi dolgokba, hogy annak kedvét keresse, akihez szegődött.</verse>
				<verse number="5">Mert aki a versenyen küzd is, meg nem koronáztatik, hacsak szabály szerint nem küzd.</verse>
				<verse number="6">A munkálkodó szántóvetőnek kell először a terjesből részesednie.</verse>
				<verse number="7">Értsd meg amit mondok; hiszen az Úr ad neked értelmet mindenre nézve.</verse>
				<verse number="8">Emlékezzél meg, hogy az Úr Jézus Krisztus, ki Dávid ivadékából származott, feltámadott halottaiból az én evangéliumom szerint,</verse>
				<verse number="9">melyért szenvedek egész a bilincsekig, mint egy gonosztevő; de az Isten igéje nincsen megkötözve.</verse>
				<verse number="10">Ennekokáért mindent eltűrök a választottakért, hogy ők is elnyerjék az üdvösséget, mely Krisztus Jézusban van, s mennyei dicsőséggel.</verse>
				<verse number="11">Megbízható beszéd ez, mert ha vele meghalunk vele is fogunk élni;</verse>
				<verse number="12">ha vele tűrünk, vele is fogunk uralkodni; ha megtagadjuk őt, ő is megtagad minket;</verse>
				<verse number="13">ha nem hiszünk, azért ő hű marad, magát meg nem tagadhatja.</verse>
				<verse number="14">Erre figyelmeztess, bizonyságot tévén az Úr előtt. Ne vitatkozzál szóval, mert az semmi egyébre nem való, mint a hallgatók romlására.</verse>
				<verse number="15">Nagy gondod legyen rá, hogy Isten előtt megbízható munkásnak mutasd magadat, ki félelem nélkül lép fel és az igazság igéjét helyesen kezeli.</verse>
				<verse number="16">A világias és hiábavaló beszédeket azonban kerüld, mert azok az istentelenséget nagyban előmozdítják,</verse>
				<verse number="17">és az ő beszédük úgy terjed mint a rákfene. Ezek közé tartozik Himenneus és Filétus,</verse>
				<verse number="18">kik az igazságtól eltértek, mivel azt mondják, hogy a feltámadás már megtörtént, és némelyeknek hitét feldúlták.</verse>
				<verse number="19">De az Isten erős alapja fennáll, ez lévén pecsétje: Ismeri az Úr, kik az övéi, és távozzék a gonoszságtól mindaz, ki az ő nevét kimondja!</verse>
				<verse number="20">Valamely nagy házban nemcsak arany- és ezüst- hanem fa- és cserépedények is vannak; és pedig némelyek tisztességes, némelyek viszont alávaló használatra.</verse>
				<verse number="21">Aki tehát magát ettől megtisztítja, tisztességre való, megszentelt edény lesz az Úr használatára, alkalmas minden jó cselekedetre.</verse>
				<verse number="22">Kerüld továbbá az ifjúság vágyait, törekedjél ellenben igazságra, hitre, reményre, szeretetre és békeségre azokkal, kik segítségül hívják az Urat tiszta szívből.</verse>
				<verse number="23">Kerüljed a balga és a tanításhoz nem tartozó kérdéseket, tudván, hogy azok versengéseket szülnek.</verse>
				<verse number="24">Az Úr szolgájának pedig nem kell versengeni, hanem mindenki iránt szelídnek, engedékenynek, türelmesnek kell lenni,</verse>
				<verse number="25">szerénységgel feddvén meg azokat, kik az igazságnak ellenállnak, hátha az Isten megadja nekik.a bűnbánat kegyelmét, hogy megismerjék az igazságot,</verse>
				<verse number="26">és magokhoz térjenek az ördögnek tőréből, aki őket az ő akarata szerint fogva tartja</verse>
			</chapter>
			<chapter number="3">
				<verse number="1">Azt pedig tudd meg, hogy az utolsó napokban veszedelmes idők következnek:</verse>
				<verse number="2">Az emberek önzők lesznek, pénzsóvárok, fennhéjázók, kevélyek, káromkodók, szüleiknek engedetlenek, hálátlanok, gonoszok,</verse>
				<verse number="3">szeretetlenek, békétlenek, rágalmazók, mértékletlenek, irgalmatlanok, kegyetlenek,</verse>
				<verse number="4">árulkodók, vakmerők, felfuvalkodottak, kik a gyönyöröket jobban szeretik mint az Istent,</verse>
				<verse number="5">s fitogtatják ugyan a jámborságot, de annak lényegét megtagadják. Ezeket is kerüljed!</verse>
				<verse number="6">Mert ezekhez tartoznak azok, kik besurrannak a házakba és fogva visznek egyes, bűnökkel terhelt és különféle vágyaktól elragadott asszonykákat,</verse>
				<verse number="7">kik mindig tanulnak de az igazság ismeretére soha el nem jutnak.</verse>
				<verse number="8">Amint pedig Jannes és Mambres ellenálltak Mózesnek, úgy ezek is ellenszegülnek az igazságnak, mint afféle romlott elméjű, a hit dolgában megbízhatlan emberek,</verse>
				<verse number="9">de nem sokra mennek, mert esztelenségük nyilvánvalóvá lesz mindenki előtt, valamint nyilvánvaló volt azoké is.</verse>
				<verse number="10">Te azonban megértetted az én tanításomat, oktatásomat, szándékomat, hitemet, kitartásomat, szeretetemet, béketűrésemet,</verse>
				<verse number="11">üldöztetésemet, szenvedéseimet, melyek engem Antiokiában, Ikoniumban és Lisztrában értek; s hogy minő üldözéseket szenvedtem, de mindezekből kiszabadított engem az Úr.</verse>
				<verse number="12">És mindazok, kik jámborul akarnak élni Krisztus Jézusban, üldözést fognak szenvedni.</verse>
				<verse number="13">A rossz emberek pedig és a csalók egyre tovább mennek a rosszban, tévelyegve és tévedésbe ejtve (másokat).</verse>
				<verse number="14">Te azonban maradj meg amellett, amit tanultál, és ami rád lett bízva, hisz tudod, hogy kitől tanultad.</verse>
				<verse number="15">Hiszen kiskorodtól fogva ismered a szent iratokat, melyek téged az üdvösségre taníthatnak, a Krisztus Jézusban való hit által.</verse>
				<verse number="16">Mert minden Istentől sugalmazott kas hasznos a tanításra, a feddésre, a dorgálásra, az igazságban való oktatásra,</verse>
				<verse number="17">hogy az Isten embere tökéletes, s minden jó cselekedetre alkalmas legyen.</verse>
			</chapter>
			<chapter number="4">
				<verse number="1">Kérve kérlek Isten és Jézus Krisztus előtt, ki ítélni fogja az eleveneket és holtakat, az ő eljövetelére és az ő országára:</verse>
				<verse number="2">hirdesd az igét, járj utána alkalmas és alkalmatlan időben, ints, kérj, dorgálj teljes türelemmel és tanítással.</verse>
				<verse number="3">Mert lesz az idő, mikor a józan tanítást nem tűrik, hanem tetszésök szerint való tanítókat szereznek magoknak a viszketeg fülűek,</verse>
				<verse number="4">és az igazságtól elfordítják hallásukat, s a mesékre hajlanak</verse>
				<verse number="5">Te azonban vigyázz, fáradozzál mindenben, lásd el az evangélista munkáját, teljesítsd szolgálatodat, józan légy!</verse>
				<verse number="6">Én ugyanis nemsokára áldozatul esem, és kimúlásom ideje közel van.</verse>
				<verse number="7">Jó harcot harcoltam, a futást elvégeztem, a hitet megtartottam.</verse>
				<verse number="8">Egyébiránt el van téve számomra az igazság koronája, melyet megad nekem ama napon az Úr, az igaz bíró; sőt nemcsak nekem, hanem azoknak is, kik szeretik az ő eljövetelét. Siess hamar hozzám jönni;</verse>
				<verse number="9">mert Demás, szeretvén e világot, elhagyott engem és elment Tesszalonikába,</verse>
				<verse number="10">Kreszcens Galáciába, Titus Dalmáciába.</verse>
				<verse number="11">Egyedül Lukács van velem. Márkust vedd melléd és hozd el magaddal, mert hasznát veszem a szolgálatban.</verse>
				<verse number="12">Tihikust pedig Efezusba küldöttem.</verse>
				<verse number="13">A köpenyt, melyet Troászban Karpusnál hagytam, arra jövet hozd el magaddal, és a könyveket, főképen pedig a pergament-tekercseket.</verse>
				<verse number="14">Sándor, a rézmives, sok rosszat tett velem; majd az Úr megfizet neki érdeme szerint.</verse>
				<verse number="15">Te őrizkedjél tőle, mert igen ellene szegült a mi igéinknek.</verse>
				<verse number="16">Első védekezésemnél senki sem volt segítségemre, hanem mind magamra hagytak; ne tulajdonítassék nekik bűnül!</verse>
				<verse number="17">De az Úr mellettem állott és megerősített, hogy a hithirdetés általam történjék és meghallják az összes pogányok; s megszabadultam az oroszlán szájából.</verse>
				<verse number="18">Megszabadított engem az Úr minden gonosz cselekedettől, és besegít az ő mennyei országába, kinek dicsőség örökön örökké. Ámen.</verse>
				<verse number="19">Üdvözöld Priskát és Aquilát és Oneziforus házát!</verse>
				<verse number="20">Erasztus Korintusban maradt. Trofimust pedig betegen hagytam Milétusban.</verse>
				<verse number="21">Siess a tél előtt idejönni! Üdvözölnek téged Eubulus, Linus, Klaudia és az összes testvérek.</verse>
				<verse number="22">Az Úr Jézus Krisztus a te lelkeddel! Kegyelem veletek! Ámen.</verse>
			</chapter>
		</book>
		<book number="56">
			<chapter number="1">
				<verse number="1">Pál, Istennek szolgája, Jézus Krisztusnak pedig apostola, az Isten választottainak hite szerint és az igazság ismerete szerint, mely a jámborságban nyilvánul,</verse>
				<verse number="2">az örök élet reménységére, melyet megígért az Isten, aki nem hazudik, örök idők előtt;</verse>
				<verse number="3">annak idején pedig kijelentette az ő igéjét a tanítás által, mely a mi Üdvözítő Istenünknek parancsa szerint rám bízatott:</verse>
				<verse number="4">Titusnak, a közös hitnél fogva szeretett fiamnak, kegyelem és békeség az Atya Istentől és Krisztus Jézustól, a mi Üdvözítőnktől!</verse>
				<verse number="5">Azért hagytalak téged Krétában, hogy ami hiányzik, pótold, és rendelj városonként egyházi elöljárókat, amint meghagytam neked.</verse>
				<verse number="6">Olyant, aki kifogástalan, egyszer házasodott, kinek hivő gyermekei vannak, kik paráznaságról nem vádolhatok, vagy engedetlenek.</verse>
				<verse number="7">Mert a püspöknek, mint Isten sáfárának, feddhetetlennek kell lennie, nem kevélynek, nem haragosnak, nem részegesnek, nem verekedőnek, nem rút haszonlesőnek,</verse>
				<verse number="8">hanem vendégszeretőnek, kegyesnek, józannak, igaznak, szentnek, önmegtartóztatónak,</verse>
				<verse number="9">a tanítás szerint való igaz beszéd szorgalmas megtartójának, hogy képes legyen a józan tudományra buzdítani és az ellenmondókat megcáfolni:</verse>
				<verse number="10">Mert vannak sokan engedetlenek is, hiábavaló beszédűek és ámítok, különösen akik a körülmetélésből valók,</verse>
				<verse number="11">kiket el kell hallgattatni, mivel egész házakat fölforgatnak, azt tanítván, amit nem kellene, rút nyereség kedvéért.</verse>
				<verse number="12">Egyik közőlük, az ő saját prófétájuk, azt mondotta: A krétaiak mindig hazugok, gonosz vadállatok, rest hasak.</verse>
				<verse number="13">Ez a tanúságtétel igaz. Minekokáért feddjed meg őket keményen, hogy épek legyenek a hitben,</verse>
				<verse number="14">nem hallgatva a zsidó mesékre és az igazságtól elfordult emberek parancsolataira.</verse>
				<verse number="15">A tisztáknak minden tiszta, a megfertőzötteknek és hitetleneknek ellenben semmi sem tiszta, hanem be van szennyezve az ő elméjök és lelkiismeretük.</verse>
				<verse number="16">Azt vallják, hogy ismerik az Istent, cselekedetekkel pedig tagadják, mivel utálatosak és hitetlenek, és minden jó cselekedetre alkalmatlanok.</verse>
			</chapter>
			<chapter number="2">
				<verse number="1">Te pedig azt beszéld, ami a józan tanításnak megfelel:</verse>
				<verse number="2">Hogy az öregek legyenek józanok, tisztességesek, okosak, erősek a hitben, szeretetben és béketűrésben.</verse>
				<verse number="3">Az öreg asszonyok hasonlóképen, hogy szentek legyenek viseletükben, nem rágalmazók, nem iszákosak, jóra tanítók,</verse>
				<verse number="4">hogy okosságra tanítsák a fiatal asszonyokat, hogy férjöket szeressék, fiaikat kedveljék,</verse>
				<verse number="5">legyenek okosak, tiszták, józanok, háziasak, jóságosak, férjeiknek engedelmesek, hogy az Isten igéjét ne rágalmazzák.</verse>
				<verse number="6">Az ifjakat hasonlóképen intsed, hogy józanok legyenek.</verse>
				<verse number="7">Mindenben magad járj elő példával a jó cselekedetekben, tanításban, feddhetetlenségben, komolyságban!</verse>
				<verse number="8">Szavad legyen igaz, feddhetetlen, hogy az, aki ellenünk van, megszégyenüljön, nem mondhatván rólunk semmi rosszat.</verse>
				<verse number="9">A szolgákat (intsd), hogy uraiknak engedelmeskedjenek, mindenben kedvüket keressék, velők ne feleseljenek,</verse>
				<verse number="10">őket meg ne csalják, hanem mindenben igaz hűséget tanúsítsanak, hogy a mi Üdvözítő Istenünk tanításának mindenben díszére váljanak.</verse>
				<verse number="11">Mert megjelent a mi Üdvözítő Istenünknek kegyelme minden embernek,</verse>
				<verse number="12">oktatván minket, hogy megtagadva az istentelenséget és világias vágyakat, józanul, Igazán és ájtatosan éljünk e világon,</verse>
				<verse number="13">várva a boldog reményt és a nagy Isten, a mi Üdvözítő Jézus Krisztusunk dicsőségének eljövetelét,</verse>
				<verse number="14">ki önmagát adta értünk, hogy megváltson bennünket minden gonoszságtól és egy tiszta, és előtte kedves népet készítsen magának, mely jó cselekedetekben buzgólkodik.</verse>
				<verse number="15">így beszélj, ints és korholj teljes hatalommal! Senki téged meg ne vessen!</verse>
			</chapter>
			<chapter number="3">
				<verse number="1">Intsd őket, hogy a fejedelmeknek és hatóságoknak engedelmeskedjenek, szót fogadjanak és minden jóra készek legyenek;</verse>
				<verse number="2">senkit ne káromoljanak, ne legyenek veszekedők, hanem szerények, teljes szelídséget tanúsítva minden ember iránt.</verse>
				<verse number="3">Mert valamikor mi is voltunk esztelenek, hitetlenek, tévelygők, különféle vágyaknak és gyönyörűségeknek szolgái, gonoszságban és irigységben élők, gyűlöletre méltók egymást gyűlölők.</verse>
				<verse number="4">De mikor megjelent a mi Üdvözítő Istenünknek kegyessége és emberszeretete,</verse>
				<verse number="5">nem az általunk véghezvitt igaz cselekedetekért, hanem az ő irgalmasságánál fogva üdvözített minket a Szentléleknek újjászülő és megújító fürdője által,</verse>
				<verse number="6">kit a mi Üdvözítőnk, Jézus Krisztus révén bőségesen ránk árasztott,</verse>
				<verse number="7">hogy az ő malasztja által megigazulva, reménybeli örökösei legyünk az örök életnek.</verse>
				<verse number="8">Igaz beszéd ez, és akarom, hogy ezt megerősítsed, hogy igyekezzenek a jó cselekedetekben elől járni, akik hisznek az Istenben. Ez jó és hasznos az embereknek.</verse>
				<verse number="9">Az esztelen kérdéseket pedig, a nemzetségek felsorolását, a versengéseket és a törvény fölött való vitatkozásokat kerüld, mert haszontalanok és hiábavalók.</verse>
				<verse number="10">Az eretnek embert egy vagy két intés után kerüld,</verse>
				<verse number="11">tudván, hogy az ilyen meg van romolva és vétkezik, holott az ő saját ítélete kárhoztatja őt.</verse>
				<verse number="12">Ha majd Artemást és Tihikust hozzád küldöm, siess hozzám jönni Nikopolisba, mert úgy határoztam, hogy ott telelek.</verse>
				<verse number="13">A törvénytudó Zénást és Apollót: gondosan küldd el előre, hogy semmiben hiányt ne szenvedjenek.</verse>
				<verse number="14">De tanuljanak meg a mieink is jő cselekedeteket gyakorolni a szükség esetére, hogy ne legyenek gyümölcs nélkül.</verse>
				<verse number="15">Üdvözölnek mind, akik velem vannak; üdvözöld azokat, akik minket szeretnek a hitben. Az Isten kegyelme mindnyájatokkal! Ámen.</verse>
			</chapter>
		</book>
		<book number="57">
			<chapter number="1">
				<verse number="1">Pál, Krisztus Jézus foglya, és Timoteus testvér, a szeretett Filemonnak és segítőtársunknak,</verse>
				<verse number="2">és Appiának, a mi kedves nővérünknek, Arhippusnak, velünk küzdő társunknak, és a hitközségnek, mely a te házadban van.</verse>
				<verse number="3">Kegyelem nektek és békeség Istentől, a mi Atyánktól és az Úr Jézus Krisztustól!</verse>
				<verse number="4">Hálát adok az én Istenemnek, mindenkor megemlékezve rólad imádságaimban,</verse>
				<verse number="5">miután hallottam szeretetedről és hitedről, mellyel az Úr Jézus és minden szentek iránt viseltetel,</verse>
				<verse number="6">hogy a te hited közős volta nyilvánvalóvá legyen minden jó cselekedetnek elismerése által, mely nálatok Jézus Krisztusban történik,</verse>
				<verse number="7">Mert nagy örömem és vigasztalásom volt a te szeretetedben, mivel a szentek szívei teáltalad, testvér, felüdültek.</verse>
				<verse number="8">Azért, habár bízvást parancsolhatnám Jézus; Krisztusban, ami a dologhoz tartozik,</verse>
				<verse number="9">de a szeretetnél fogva inkább kérlek, mivel olyan vagy mint Pál, öreg, sőt hozzá Jézus Krisztus foglya is.</verse>
				<verse number="10">Könyörgök neked az én fiamért, Onezimusért, kit a fogságban nemzettem,</verse>
				<verse number="11">ki neked valamikor haszontalan volt, most pedig mind nekem, mind neked hasznos,</verse>
				<verse number="12">kit visszaküldöttem hozzád. Te pedig úgy fogadd őt, mint az én szívemet!</verse>
				<verse number="13">Szívesen magamnál tartottam volna őt, hogy tehelyetted szolgáljon nekem az evangéliumért viselt bilincsekben,</verse>
				<verse number="14">de a te jóváhagyásod nélkül semmit sem akartam tenni, hogy a te jótéteményed ne származzék mintegy kényszerítésből, hanem szabad akaratból.</verse>
				<verse number="15">Mert talán azért ment el tőled egy időre, hogy örökre visszakapjad őt,</verse>
				<verse number="16">már nem mint szolgát, hanem szolga helyett mint szeretett testvért, ki főképen nekem, de mennyivel inkább neked (kedves), mind test szerint, mind az Úrban?</verse>
				<verse number="17">Ha tehát engem társadnak tartasz, fogadd őt úgy, mint magamat.</verse>
				<verse number="18">Ha pedig valami kárt tett neked, vagy valamivel tartozik, nekem tudd be.</verse>
				<verse number="19">Én, Pál, saját kezemmel írom: én megfizetem, nem is szólva arról, hogy te tenmagaddal is tartozol nekem.</verse>
				<verse number="20">Igen, testvér! Én hasznot akarok tőled húzni az Úrban; örvendeztesd meg szívemet az Úrban!</verse>
				<verse number="21">A te engedelmességedben bízva írom ezt neked, tudván, hogy többet is teszesz, mint amit mondok.</verse>
				<verse number="22">Egyúttal azonban készíts nekem szállást, mert reménylem, hogy a ti imádságaitok által visszaadatom nektek.</verse>
				<verse number="23">Üdvözöl téged Epafras, az én fogolytársam Krisztus Jézusban,</verse>
				<verse number="24">Márkus, Arisztarkus, Démás és Lukács, az én segítőim.</verse>
				<verse number="25">A mi Urunk Jézus Krisztus kegyelme a ti lelketekkel! Ámen.</verse>
			</chapter>
		</book>
		<book number="58">
			<chapter number="1">
				<verse number="1">Sokféleképen és módon szólott hajdan Isten az atyáknak a próféták által,</verse>
				<verse number="2">legújabban azonban e napodban az ő Fia által szólott hozzánk, kit mindeneknek örökösévé rendelt, ki által a világot is teremtette;</verse>
				<verse number="3">ki, mivel az ő dicsőségének fénye és lényegének képmása, és hatalmának igéjével mindent fönntart, miután megtisztulást eszközölt a bűnökből, a Fölségnek jobbján ül a magasságban,</verse>
				<verse number="4">s ki annyival előbbre való lett az angyaloknál, a mennyivel különb nevet öröklött náluknál.</verse>
				<verse number="5">Mert melyik angyalnak mondotta valaha: Fiam vagy te, én ma szültelek téged? És ismét: Én Atyjává leszek eső Fiammá lesz?</verse>
				<verse number="6">És midőn ismét bevezeti elsőszülöttét a föld kerekségére azt mondja: És imádják őt Isten minden angyalai.</verse>
				<verse number="7">Az angyalokról ugyanis azt mondja: Ki az ő angyalait szélvésszé teszi, és az ő szolgáit tűzlánggá.</verse>
				<verse number="8">A Fiúról pedig: A te trónod, Isten! mindörökkön örökké áll, igazság pálcája a te országod pálcája.</verse>
				<verse number="9">Szeretted az igazságot és gyűlölted a gonoszságot; azért kent föl téged Isten, a te Istened, az örömnek olajával társaid fölé.</verse>
				<verse number="10">És: Te alapítottad, Uram, kezdetben a földet, és a te kezeid alkotmányai az egek.</verse>
				<verse number="11">Azok elmúlnak, te pedig megmaradsz, s mindannyian, mint a ruha, elavulnak;</verse>
				<verse number="12">és mint az öltözetet, kicseréled őket és elváltoznak; te pedig ugyanaz vagy, és a te éveid el nem fogynak.</verse>
				<verse number="13">Vagy melyik angyalnak mondotta valaha: Ülj az én jobbom felől, míglen ellenségeidet lábaid zsámolyává teszem?</verse>
				<verse number="14">Nem mindnyájan szolgálattevő lelkek-e, szolgálatra küldve azokért, kik elnyerik az üdvösség örökségét?</verse>
			</chapter>
			<chapter number="2">
				<verse number="1">Azért kell annál inkább megtartanunk azt, amit hallottunk, hogy el ne enyésszünk.</verse>
				<verse number="2">Mert ha az angyalok által hirdetett ige érvényre jutott, és minden törvényszegés és engedetlenség elvette méltó jutalmát:</verse>
				<verse number="3">hogyan menekedünk meg mi, ha ilyen nagy üdvösséget elmulasztunk? Hiszen maga az Úr kezdette hirdetni, megerősítették előttünk azok, akik hallották,</verse>
				<verse number="4">bizonyította Isten jelekkel és csodákkal, s különféle erőkkel és a Szentlélek osztogatásával az ő akarata szerint.</verse>
				<verse number="5">Mert nem az angyaloknak vetette Isten alá a jövendő világot, melyről beszélünk.</verse>
				<verse number="6">Hanem egy valaki valahol Így nyilatkozott: Mi az ember, hogy megemlékezel róla, vagy az ember fia, hogy meglátogatod őt?</verse>
				<verse number="7">Kevéssel tetted őt kisebbé az angyaloknál, dicsőséggel és tisztelettel koronáztad őt, és kezeidnek művei fölé rendelted.</verse>
				<verse number="8">Mindent lábai alá vetettél. Mivel pedig mindent alávetett neki, semmit sem hagyott ki, amit neki alá nem vetett volna. Most azonban még nem látjuk, hogy neki minden alá volna vetve.</verse>
				<verse number="9">Azt azonban, ki egy kevéssel kisebb lett az angyaloknál, hogy Isten kegyelmével mindenekért megízlelje a halált, - Jézust, az ő halálának elszenvedéseért dicsőséggel és tisztelettel látjuk megkoronázva.</verse>
				<verse number="10">Mert illő is volt, hogy az, akiért és aki által minden lett, ki sok gyermekét bevitte a dicsőségbe, azok üdvösségének szerzőjét szenvedés által tökéletesítse.</verse>
				<verse number="11">Mert aki megszentel és akik megszenteltetnek, egytől vannak mindannyian. Minekokáért nem szégyenli őket testvéreinek nevezni, mondván:</verse>
				<verse number="12">Hirdetni fogom nevedet testvéreimnek, a gyülekezet közepette dicsérlek téged.</verse>
				<verse number="13">És ismét: Én őbenne bízom. És ismét: íme én és gyermekeim, kiket nekem az Isten adott!</verse>
				<verse number="14">Mivel tehát a gyermekek részesültek a testben és vérben, ő is hasonlóképen részes lett azokban, hogy halála által tönkre tegye azt, ki a halál fölött uralkodott, vagyis az ördögöt;</verse>
				<verse number="15">és megszabadítsa azokat, kik a haláltól való félelem miatt teljes életűkben szolgaságban sinlődtek.</verse>
				<verse number="16">Mert sohasem az angyaloknak, hanem Ábrahám ivadékának fogta pártját.</verse>
				<verse number="17">Azért kellett mindenben testvéreihez hasonlóvá lenni, hogy irgalmas legyen, és hűséges főpap az Isten előtt, hogy kiengesztelje a nép bűneit.</verse>
				<verse number="18">Mert abban, amiben maga szenvedett és megkísértetett, azokat is segítheti, kik megkísértetnek.</verse>
			</chapter>
			<chapter number="3">
				<verse number="1">Azért szent testvérek, mennyei hivatásnak részesei, tekintsetek a mi vallásunknak hirdetőjére és főpapjára, Jézusra,</verse>
				<verse number="2">ki hű ahhoz, ki őt azzá rendelte, valamint Mózes is az ő egész házában.</verse>
				<verse number="3">Mert ez annyival nagyobb dicsőségre méltattatott Mózes fölött, amennyivel nagyobb becsülete van a háznál annak, ki azt építette.</verse>
				<verse number="4">Mert minden házat épít valaki; aki pedig mindent teremtett, az az Isten.</verse>
				<verse number="5">És Mózes ugyan hű volt az ő egész házában mint szolga, annak bizonyítására, amit meg kellett mondani;</verse>
				<verse number="6">Krisztus pedig mint Fiú van a maga házában, amely ház mi vagyunk, ha a bizodalmat és a dicsőségnek reményét mindvégig erősen megtartjuk.</verse>
				<verse number="7">Amint tehát a Szentlélek mondja: Ma, ha az ő szavát halljátok,</verse>
				<verse number="8">ne keményítsétek meg szíveiteket, mint ama boszantással a kísértés napján a pusztában,</verse>
				<verse number="9">ahol megkísértettek engem atyáitok; próbára tettek és látták cselekedeteimet</verse>
				<verse number="10">negyven esztendeig. Azért boszankodtam e nemzedékre és mondottam: Ezek mindig tévelyegnek szivökkel. De ők nem ismerték meg az én utaimat.</verse>
				<verse number="11">Megesküdtem tehát haragomban: Nem mennek be az én nyugalmamba!</verse>
				<verse number="12">Vigyázzatok, testvérek, hogy valamelyikteknek gonosz, hitetlen szíve ne legyen, hogy eltávozzék az élő Istentől;</verse>
				<verse number="13">hanem buzdítsátok egymást naponként, míg azt mondják: \ma\, hogy valaki közőletek a bűnnek csalárdsága által meg ne átalkodjék.</verse>
				<verse number="14">Mert részesei lettünk Krisztusnak, de csak úgy, ha az általa megkezdett alapon mindvégig megmaradunk.</verse>
				<verse number="15">Midőn így szól: Ma, ha az ő szavát halljátok, ne keményítsétek meg szíveiteket, miként ama boszantásban.</verse>
				<verse number="16">Mert némelyek, kik hallották, boszantották őt, de nem mindazok, kik Egyiptomból Mózes által kijöttek.</verse>
				<verse number="17">Kikre haragudott tehát negyven esztendeig? Nemde azokra, akik vetkeztek, kiknek testei elhullottak a pusztában?</verse>
				<verse number="18">És kiknek esküdött meg, hogy nem mennek be az ő nyugalmába, ha nem azoknak, kik hitetlenek voltak?</verse>
				<verse number="19">És látjuk, hogy nem mehettek be a hitetlenség miatt.</verse>
			</chapter>
			<chapter number="4">
				<verse number="1">Féljünk tehát, netalán valaki közőletek nem törődvén az ő nyugalmába való bemenetelről tett Ígérettel, hanyagnak lássák.</verse>
				<verse number="2">Mert nekünk is szólott az, úgy mint azoknak; csakhogy nekik nem használt a hallott beszéd, mert nem volt egyesítve a hallottakból merített hittel.</verse>
				<verse number="3">Mert csak úgy megyünk be a nyugalomba, ha hiszünk, amint megmondotta: Megesküdtem haragomban: Nem mennek be az én nyugalmamba; és pedig dacára annak, hogy művei világ teremtése óta be voltak fejezve.</verse>
				<verse number="4">Bizonyos helyen ugyanis a hetedik napról eképen szólott: És megnyugodott Isten a hetedik napon minden munkájától.</verse>
				<verse number="5">És e helyen ismét: Nem mennek be az én nyugalmamba.</verse>
				<verse number="6">Mivel tehát ebből az következik, hogy némelyek bemennek abba, és azok, akiknek előbb hirdettetett, nem mentek be a hitetlenség miatt;</verse>
				<verse number="7">ismét kitűz egy napot, a \mát\, Dáviddal mondván annyi idő után, miként fent mondatott: Ma, ha az ő szavát halljátok, ne keményítsétek meg szíveiteket!</verse>
				<verse number="8">Mert ha Jézus megadta volna nekik a nyugodalmat, sohasem beszélne többé más napról.</verse>
				<verse number="9">Ennélfogva hátra van meg a szombati nyugalom az Isten népének.</verse>
				<verse number="10">Mert aki bement az ő nyugalmába, az is megnyugszik az ő munkáitól, miként Isten az övéitől.</verse>
				<verse number="11">Siessünk tehát bemenni abba a nyugalomba, hogy valaki a hitetlenségnek ugyanazon példájába ne essék.</verse>
				<verse number="12">Mert eleven az Isten igéje és hathatós, és mélyrehatóbb minden kétélű kardnál, és behatol a léleknek és szellemnek, az izmoknak és velőknek oszlásáig, és bírája a szív gondolatainak és szándékainak.</verse>
				<verse number="13">És nincs az ő színe előtt egyetlen láthatatlan teremtmény, hanem minden nyitva tárva van annak szemei előtt, kinek mi felelősek vagyunk.</verse>
				<verse number="14">Mivel tehát nagy főpapunk van, ki áthatolt az egeken, Jézus, az Isten Fia, tartsuk meg hitvallásunkat!</verse>
				<verse number="15">Mert nem olyan főpapunk van, aki nem tudna szánakodni gyarlóságainkon, hanem olyan, aki hozzánk hasonlóan mindent megpróbált, kivéve a bűnt.</verse>
				<verse number="16">Járuljunk tehát bizalommal a kegyelem trónjához, hogy irgalmat nyerjünk és kegyelmet találjunk szükség esetén a segítségre.</verse>
			</chapter>
			<chapter number="5">
				<verse number="1">Mert minden főpap, ki az emberek közül választatik, az emberekért rendeltetik az Istenre vonatkozó ügyekben, hogy ajándékokat és áldozatokat mutasson be a bűnökért;</verse>
				<verse number="2">hogy szánakodni tudjon a tudatlanokon és tévelygőkön, mivel maga is körül van véve gyarlósággal;</verse>
				<verse number="3">és azért kell, valamint a népért, úgy önnönmagáért is engesztelő áldozatot bemutatnia.</verse>
				<verse number="4">Nem is veszi senki magának e tisztséget, csak aki Istentől hivatik, miként Áron.</verse>
				<verse number="5">Így Krisztus is, nem magamagát dicsőítette meg, hogy főpappá legyen, hanem aki így szólt hozzá: Az én Fiam vagy te, én ma szültelek téged.</verse>
				<verse number="6">Miként más helyen is mondja: Te pap vagy mindörökké, Melkizedek rendje szerint.</verse>
				<verse number="7">Ki az ő testi napjaiban könyörgéseket és esedezéseket mutatván be hangos kiáltással és könnyhullatással Annak, ki őt a haláltól megszabadíthatta, meghallgattatott az ő mély tiszteletéért.</verse>
				<verse number="8">Dacára ugyanis, hogy Isten Fia volt, abból, amit szenvedett, megtanulta az engedelmességet,</verse>
				<verse number="9">és föláldoztatván, mindazoknak, kik neki engedelmeskednek, az örök üdvösség oka lett,</verse>
				<verse number="10">és Istentől főpapnak neveztetett Melkizedek rendje szerint.</verse>
				<verse number="11">Erről nekünk sok mondanivalónk van, amit nehéz megmagyarázni, mert gyengék lettetek a hallásra.</verse>
				<verse number="12">Míg ugyanis tanítóknak kellene lennetek az időhöz képest, ismét arra szorultok, hogy benneteket az Isten igéinek kezdő elemeire tanítsanak, és olyanokká lettetek, mint akiknek tejre van szükségök, nem kemény ételre.</verse>
				<verse number="13">Pedig mindaz, aki tejben részesül, járatlan, az igazság beszédében, mert kisded.</verse>
				<verse number="14">A kemény eledel ellenben felnőtteknek való, olyanoknak, kiknek a szokás folytán gyakorlott érzékeik vannak a jónak és rossznak megkülönböztetésére.</verse>
			</chapter>
			<chapter number="6">
				<verse number="1">Ennekokáért mellőzve a Krisztus tanításának kezdő elemeit, térjünk át a tökéletesebbre, nem kezdvén ismét az alaprakással, a holt cselekedetekből való megtérésnek, az Istenben való hitnek,</verse>
				<verse number="2">a keresztségnek és kézföltételnek, a holtak feltámadásának és az örök Ítéletnek tanításával.</verse>
				<verse number="3">Majd ezt is megtesszük, ha Isten engedi.</verse>
				<verse number="4">Mert lehetetlen, hogy azok, kik egyszer megvilágosíttattak és a mennyei ajándékot megízlelték, részesedtek a Szentlélekben,</verse>
				<verse number="5">nem különben megízlelték az Isten jó igéjét és a jövendő világnak erejét,</verse>
				<verse number="6">és mégis elestek, - ismét megújuljanak a megtérés által, ők, kik amennyiben rajtok áll, az Isten Fiát újra megfeszítik és csúfot űznek belőle.</verse>
				<verse number="7">Mert az a föld, mely a gyakorta reáhulló záporesőt beissza és megfelelő növényt terem azoknak, kik művelik, Istentől áldásban részesül.</verse>
				<verse number="8">Amely pedig tövist és bojtorjánt terem, az semmit sem ér, és közel van az átokhoz; minek vége az elégetés.</verse>
				<verse number="9">Titőletek azonban, szeretteim, jobbat reménylünk és üdvösebbet, habár így beszélünk.</verse>
				<verse number="10">Mert nem igazságtalan az Isten, hogy megfeledkezzék cselekedetetekről és szeretetetekről, melyet az ő nevében tanúsítottatok, midőn a szenteknek szolgáltatok és szolgáltok.</verse>
				<verse number="11">Kívánjuk azonban, hogy mindegyiktek ugyanazon készséget mutassa a reménység teljesítésére mindvégiglen;</verse>
				<verse number="12">hogy ne legyetek restek, hanem követői azoknak, kik a hit és béketűrés által örökösei lesznek az ígéreteknek.</verse>
				<verse number="13">Mert midőn Isten Ábrahámnak ígéretet tett, mivel senki sem volt nálánál nagyobb, akire esküdhetett volna, önmagára esküdött,</verse>
				<verse number="14">mondván: Bizony mondom, hogy megáldván megáldalak téged, és megsokasítván megsokasítlak téged.</verse>
				<verse number="15">És így kitartással tűrve, megnyerte az ígéretet.</verse>
				<verse number="16">Az emberek ugyanis önmaguknál nagyobbra esküsznek, és minden vetekedésüknek véget vet a megerősítésül mondott eskü.</verse>
				<verse number="17">Ennélfogva Isten bővebben akarván megmutatni az ígéret örököseinek az ő határozatának változhatlanságát, esküt csatolt hozzá,</verse>
				<verse number="18">hogy két megdönthetlen dolog által, amelyekben lehetetlen, hogy Isten hazudjon, a leghathatósabb vigasztalásunk legyen, kik azon vagyunk, hogy elérhessük a nekünk nyújtott reményt,</verse>
				<verse number="19">mely lelkűnknek biztos és erős horgony gyanánt szolgál, és beér egész a kárpiton belül,</verse>
				<verse number="20">ahová elöljárónk, Jézus, miérettünk bement, ki Melkizedek rendje szerint főpappá lett örökre.</verse>
			</chapter>
			<chapter number="7">
				<verse number="1">Ez a Melkizedek ugyanis, Szálem királya, a fölséges Istennek papja, ki a királyok legyőzéséből visszatérő Ábrahámnak elébe ment és megáldotta őt;</verse>
				<verse number="2">kinek Ábrahám tizedet is osztott mindenből, ki először ugyan igazság királyának mondatik, azután pedig Szálem királyának, vagyis békeség királyának,</verse>
				<verse number="3">apa nélkül, anya nélkül, nemzedék nélkül, nem lévén sem napjainak kezdete, sem életének vége, hasonlóvá lett az Isten Fiához, és pap marad örökké.</verse>
				<verse number="4">De lássátok mily nagy az, kinek Ábrahám pátriárka még tizedet is adott a legjavából!</verse>
				<verse number="5">S míg Lévi fiai közül azoknak, akik papságot viselnek, parancsuk van, hogy a törvény szerint tizedet szedjenek a néptől, azaz testvéreiktől, habár ezek is Ábrahám ágyékából származnak,</verse>
				<verse number="6">az, akinek nemzetsége nem tartozik hozzájuk, tizedet vett Ábrahámtól, és azt, aki az ígéreteknek birtokában volt, megáldotta.</verse>
				<verse number="7">Már pedig abban nincs ellenmondás, hogy a kisebbet áldja meg a nagyobb.</verse>
				<verse number="8">És itt ugyan halandó emberek veszik a tizedet, ott pedig bizonyságot tesz, hogy él.</verse>
				<verse number="9">És (hogy úgy mondjam) Ábrahám által Lévi is, ki tizedet kap, tizeddel lett megróva;</verse>
				<verse number="10">mert hiszen még atyja ágyékában volt, midőn ennek Melkizedek elébe ment.</verse>
				<verse number="11">Ha tehát a tökéletesség a Lévi-féle papságtól származott (mert a nép az alatt kapta a törvényt), mi szükség volt még Melkizedek rendje szerint más papnak föllépni és nem Áron szerint valónak mondatni?</verse>
				<verse number="12">Mert ha a papság megváltozik, szükséges, hogy a törvény is megváltozzék.</verse>
				<verse number="13">Mert akiről ez van mondva, más nemzetségből való, melyből senki sem szolgált az oltárnál.</verse>
				<verse number="14">Mert ismeretes, hogy a mi Urunk Judából származott, amely nemzetségre nézve Mózes a papságról mitsem szólott.</verse>
				<verse number="15">És még inkább kitűnik ez akkor, ha Melkizedek módjára más pap lép föl,</verse>
				<verse number="16">aki nem testi parancsolat törvénye szerint lett azzá, hanem fogyhatatlan élet erejénél fogva.</verse>
				<verse number="17">Mert bizonyság tétetik róla, hogy: Te pap vagy mindörökké, Melkizedek rendje szerint.</verse>
				<verse number="18">Az azelőtti törvény eltöröltetik gyenge és alkalmatlan volta miatt,</verse>
				<verse number="19">mert a törvény semmit sem vitt tökéletességre, hanem csak bevezetésül szolgált egy jobb reménységre, mely által Istenhez közeledünk.</verse>
				<verse number="20">És amennyiben ez nem történt eskü nélkül (mások ugyan eskü nélkül lettek papokká,</verse>
				<verse number="21">ez pedig esküvel az által, ki neki azt mondotta: Megesküdött az Úr és nem bánja meg: Te pap vagy mindörökké)</verse>
				<verse number="22">annyiban jobb szövetségnek kezese lett Jézus.</verse>
				<verse number="23">És amazok közül sokan lettek papokká, mivel a halál gátolta, hogy megmaradjanak;</verse>
				<verse number="24">ennek azonban, mivel örökké megmarad, örökké tartó papsága van.</verse>
				<verse number="25">Ennélfogva üdvözítheti is örökre azokat, kik őáltala járulnak Istenhez, mivel azért él mindenkor, hogy érettünk közbenjárjon.</verse>
				<verse number="26">Mert ilyen főpap kellett nekünk, aki szent, ártatlan, szeplőtelen, elkülönített a bűnösöktől, fönségesebb az egeknél;</verse>
				<verse number="27">kinek nincs szüksége naponkint arra, hogy miként a papok, előbb a saját bűneiért mutasson be áldozatot, azután a népéért, mert egyszer tette ezt, midőn önnönmagát feláldozta.</verse>
				<verse number="28">Mert a törvény gyenge embereket rendelt papokká; a törvény után következett eskü igéje pedig az örökké tökéletes Fiút.</verse>
			</chapter>
			<chapter number="8">
				<verse number="1">A mondottaknak főtartalma pedig ez: Olyan főpapunk van, ki a Fölséges trónjának jobbján ül a mennyben,</verse>
				<verse number="2">mint a szentélynek és az igazi sátornak szolgája, melyet az Úr állított fel és nem ember.</verse>
				<verse number="3">Mert minden főpap az ajándékok és áldozatok bemutatására van rendelve, azért szükséges, hogy ennek is legyen mit bemutatnia;</verse>
				<verse number="4">ha pedig a földön volna, nem is volna pap; mivelhogy vannak, akik az ajándékokat a törvény szerint bemutatják,</verse>
				<verse number="5">kik a mennyeiek előképének és árnyékának szolgálnak; miként Mózes az utasítást kapta, midőn a sátort készítette: Vigyázz (úgymond) hogy mindent ama minta szerint készíts, mely neked a hegyen mutattatott!</verse>
				<verse number="6">Most pedig annyival jelesebb papi szolgálatot nyert, amennyivel becsesebb a szövetség, melynek szerzője, s mely jobb Ígéreteken alapszik.</verse>
				<verse number="7">Mert ha amaz első fogyatkozás nélkül lett volna, nem keresnének egy másodiknak helyet.</verse>
				<verse number="8">Már pedig dorgálván őket azt mondja: íme eljönnek a napok, úgymond az Úr, és megkötöm Izrael házával és Júda házával az új szövetséget,</verse>
				<verse number="9">nem olyan szövetséget, mint amilyent atyáikkal kötöttem ama napon, midőn megfogtam kezöket, hogy kivezessem őket Egyiptom földéről; mert ők nem maradtak meg szövetségemben, és én magokra hagytam őket, úgymond az Úr.</verse>
				<verse number="10">Hanem ez a szövetség, melyet Izrael házával kötök ama napok után, úgymond az Úr: Az én törvényeimet elméjükbe vésem és beleírom azokat szívükbe, és leszek nekik az ő Istenök, és ők lesznek az én népem,</verse>
				<verse number="11">és nem tanítja többé ki-ki az ő felebarátját és ki-ki az ő testvérét, mondván: Ismerd meg az Urat! Mert ismerni fognak mindnyájan, kicsinytől nagyig;</verse>
				<verse number="12">mivel megkegyelmezek az ő gonoszságaiknak, és nem gondolok többé vissza bűneikre.</verse>
				<verse number="13">Mikor pedig új szövetségről beszélt, a régit elévültnek jelentette ki. Ami pedig elévül és megvénül, közel jár az enyészethez.</verse>
			</chapter>
			<chapter number="9">
				<verse number="1">Voltak ugyan az előbbinek is istentiszteleti törvényei és földi szentélye.</verse>
				<verse number="2">Egy elő-sátor állíttatott fel ugyanis, melyben a gyertyatartók voltak és az asztal és kitett kenyerek, az úgynevezett szentély.</verse>
				<verse number="3">A második kárpit mögött volt a sátor, melyet szentek szentjének neveztek,</verse>
				<verse number="4">ebben volt az aranytömjénező és a minden oldalról arannyal borított szövetség szekrénye, benne egy arany veder a mannával és Áron vesszeje, mely kivirágzott, és a szövetség táblái,</verse>
				<verse number="5">fölötte pedig voltak a dicsőség kerubjai, beárnyékozva a kegyelem trónját, mikről nem szükség most egyenként szólani.</verse>
				<verse number="6">így volt ez elrendezve, és a papok az elő-sátorba mindenkor bementek az áldozati szolgálat elvégzésére;</verse>
				<verse number="7">de a második sátorba csak a főpap ment be egyszer egy évben, s nem vér nélkül, melyet a saját maga és a nép tudatlanságáért mutatott be;</verse>
				<verse number="8">azt jelezvén ez által a Szentlélek, hogy a szentek szentjéhez vezető út még nem nyílt meg, ameddig az elő-sátor fönnáll.</verse>
				<verse number="9">Ez előképe a jelen időnek, amely szerint oly ajándékok és áldozatok mutattatnak be, melyek a szolgálattevőt lelkiismeretben tökéletessé nem tehetik, miután csak ételekre és italokra,</verse>
				<verse number="10">s különféle mosakodásokra vonatkozó testi szertartásokban állottak, melyek a javítás idejéig voltak rendelve.</verse>
				<verse number="11">Krisztus azonban megjelenvén mint a jövendő jóknak főpapja, nagyobb és tökéletesebb sátoron át, mely nem kézzel készíttetett, azaz nem földi alkotású,</verse>
				<verse number="12">nem is bakok vagy borjak vérével, hanem a tulajdon vérével ment be egyszer s mindenkorra a szentek szentjébe, miután az örök váltságot megszerezte.</verse>
				<verse number="13">Mert ha a bakok és tulkok vére, és az üszőnek elhintett hamva a fertőzötteket megszenteli, úgy hogy testileg megtisztulnak:</verse>
				<verse number="14">mennyivel inkább megtisztítja a mi lelkiismeretünket a holt cselekedetektől, hogy az élő Istennek szolgálhassunk, a Krisztus vére, ki a Szentlélek által önnönmagát mutatta be Istennek szeplőtelen áldozatul?</verse>
				<verse number="15">És arravaló az újszövetség közvetítője, hogy az előbbi szövetségben történt áthágásoknak váltságára szenvedett halála révén a hivatottak elnyerjék a vég nélküli örökség ígéretét.</verse>
				<verse number="16">Ahol ugyanis végrendelet van, szükséges, hogy közbejöjjön a végrendelkező halála.</verse>
				<verse number="17">Mert a végrendelet a halál által nyer érvényességet, különben nem érvényes, ameddig a végrendelkező él.</verse>
				<verse number="18">Ennélfogva az első sem köttetett meg vér nélkül.</verse>
				<verse number="19">Mert miután Mózes a törvény minden parancsát felolvasta az egész népnek, vevén a borjak és bakok vérét vízzel, vörös gyapjúval és izsóppal, magát a könyvet és az egész népet meghintette,</verse>
				<verse number="20">mondván: Ez a szövetség vére, melyet nektek az Isten rendelt.</verse>
				<verse number="21">A sátort is, és az istentiszteletre szánt összes edényeket hasonlóképen vérrel hintette meg.</verse>
				<verse number="22">És a törvény szerint majdnem minden vérben tisztul meg, és vérontás nélkül nincs bocsánat.</verse>
				<verse number="23">Szükséges volt tehát, hogy a mennyei dolgoknak előképei így tisztuljanak meg; magok a mennyeiek pedig ezeknél jelesebb áldozatokkal.</verse>
				<verse number="24">Mert Jézus nem a kézzel épített szentélybe ment be, mi a valódinak előképe volt; hanem magába a mennybe, hogy megjelenjék most az Isten színe előtt miérettünk.</verse>
				<verse number="25">Nem is azért, hogy többször föláldozza magát, mint ahogy a főpap bemegy a szentek szentjébe minden esztendőben egyszer, idegen vérrel;</verse>
				<verse number="26">mert különben többször kellett volna világ kezdetétől fogva szenvednie; így azonban egyszer jelent meg az idők végezetén, hogy önfeláldozása által a bűnt eltörölje.</verse>
				<verse number="27">És valamint el van rendelve, hogy az emberek egyszer haljanak meg, mire az ítélet következik,</verse>
				<verse number="28">úgy Krisztus is egyszer áldoztatott fel, hogy sokaknak bűneit elvegye; másodszor bűn nélkül fog megjelenni az őt váróknak üdvözítésére.</verse>
			</chapter>
			<chapter number="10">
				<verse number="1">Mivel ugyanis a törvény csak árnyéka a jövendő jóknak, nem valóságos képe a dolgoknak, ugyanazon áldozatokkal, melyeket évről-évre megszakítás nélkül bemutatnak, az azokhoz járulókat tökéletesekké soha nem teheti;</verse>
				<verse number="2">különben felhagytak volna azoknak bemutatásával, mivel az egyszer megtisztult áldozok nem éreznék lelkiismeretükben bűnt;</verse>
				<verse number="3">de ezek által évről évre megújul a bűnök emlékezete.</verse>
				<verse number="4">Mert lehetetlen, hogy a tulkok és bakok vére által a bűnök eltöröltessenek.</verse>
				<verse number="5">Azért mondja mikor a világra jön: Áldozatot és ajándékot nem akartál, testet pedig alkottál nekem;</verse>
				<verse number="6">a bűnért bemutatott égő áldozatokban nem találtad kedvedet</verse>
				<verse number="7">Akkor mondám: íme jövök! A könyv elején írva van felőlem, hogy cselekedjem, Isten, a te akaratodat.</verse>
				<verse number="8">Mivel előbb azt mondotta: hogy áldozatokat, ajándékokat és engesztelő áldozatokat nem akartál, sem - nem kedves előtted, ami a törvény szerint mutattatik be;</verse>
				<verse number="9">mire azt feleltem: íme jövök, hogy cselekedjem, Isten a te akaratodat, - eltörli az elsőt, hogy a másodikat helyébe állítsa.</verse>
				<verse number="10">Ezen akaratban megszenteltettünk Jézus Krisztus testének föláldozása által egyszer s mindenkorra.</verse>
				<verse number="11">És míg minden pap készen áll naponként a szolgálatra és ugyanazon áldozatok gyakori bemutatására, melyek a bűnöket soha el nem törülhetik,</verse>
				<verse number="12">ez miután egyetlen engesztelő áldozatát bemutatta, örökké az Istennek jobbján ül,</verse>
				<verse number="13">és várja továbbra, míg ellenségei lábainak zsámolyává tétetnek.</verse>
				<verse number="14">Mert egyetlen áldozattal örökre tökéletesekké tette a megszentelteket.</verse>
				<verse number="15">Bizonyságot tesz nekünk továbbá a Szentlélek is. Mert miután azt mondotta:</verse>
				<verse number="16">Ez az a szövetség, melyet velők kötni fogok ama napok után, úgymond az Úr, az én törvényeimet szívükbe vésem és elméjükbe beleírom azokat,</verse>
				<verse number="17">és bűneikről és gonoszságaikról többé meg nem emlékezem.</verse>
				<verse number="18">Ahol pedig ezeknek bocsánata megvan, ott már többé nem szükséges az engesztelő áldozat.</verse>
				<verse number="19">Mivel tehát reményünk van, testvérek, hogy a szentélybe Krisztus vére által bemehetünk,</verse>
				<verse number="20">azon az új és élő úton, melyet nekünk a kárpiton, vagyis az ő testén át nyitott,</verse>
				<verse number="21">és nagy főpapunk van az Isten háza fölött:</verse>
				<verse number="22">járuljunk oda igaz szívvel, teljes hittel, miután szívünk a meghintés által a rossz lelkiismerettől megtisztult, és testünk a tiszta vízzel lemosatott;</verse>
				<verse number="23">tartsuk meg a mi reménységünk vallását rendíthetlenül, (mert hű az, aki Ígéretet tett)</verse>
				<verse number="24">és figyeljünk egymásra, hogy szeretetre és jó cselekedetekre buzduljunk,</verse>
				<verse number="25">s ne maradozzunk el gyülekezetünkből, mint némelyek szokták, hanem vigasztaljuk egymást annyival is inkább, minél jobban látjátok ama napot közeledni.</verse>
				<verse number="26">Mert ha szándékosan vetkezünk, miután az igazság ismeretére jutottunk, akkor nincs többé bűneinkért engesztelő áldozat,</verse>
				<verse number="27">hanem rettenetes Ítélet vár ránk és haragvó tűz, mely az ellenszegülőket megemészti.</verse>
				<verse number="28">Ha valaki Mózes törvényét megszegi, két vagy három tanú bizonyságára minden irgalom nélkül meghal;</verse>
				<verse number="29">elgondolhatjátok, mennyivel súlyosabb büntetést érdemel, ki az Isten Fiát megtapodja, és a szövetség vérét, mellyel megszenteltetett, tisztátalannak tartja és a kegyelem Lelkét gyalázattal illeti.</verse>
				<verse number="30">Hiszen tudjuk ki mondotta: Enyém a boszuállás és én megfizetek. És ismét: Az Úr megítéli az ő népét.</verse>
				<verse number="31">Rettenetes az élő Istennek kezeibe esni.</verse>
				<verse number="32">De emlékezzetek vissza a régi napokra, melyekben megvilágosíttatva a szenvedések nagy harcát vívtátok;</verse>
				<verse number="33">midőn ugyanis egyrészt a gyaláztatások és üldöztetések révén mindenek szemét magatokra vontátok, másrészt pedig a hasonló sorsúaknak társaivá lettetek.</verse>
				<verse number="34">Mert a foglyok iránt is részvéttel voltatok, meg javaitoknak elrablását is örömmel vettétek, tudván, hogy nektek becsesebb és maradandóbb jótok van.</verse>
				<verse number="35">Ne veszítsétek el tehát bizalmatokat, melyre nagy jutalom vár!</verse>
				<verse number="36">Mert türelemre van szükségtek, hogy Isten akaratát teljesítvén, elnyerjétek az Ígéretet.</verse>
				<verse number="37">Csak egy kevés idő még, és aki eljövendő, eljő és nem késik.</verse>
				<verse number="38">Az én igazom pedig a hitből él, de ha visszavonul, nem lesz kedves az én lelkemnek.</verse>
				<verse number="39">Ám mi nem vagyunk a visszavonulás gyermekei, hogy elkárhozzunk, hanem a hit gyermekei, hogy lelkünket megmentsük.</verse>
			</chapter>
			<chapter number="11">
				<verse number="1">A hit pedig a reménylendő dolgoknak alapja, a láthatatlanoknak bizonyítéka.</verse>
				<verse number="2">Mert ez által szereztek bizonyságot őseink.</verse>
				<verse number="3">Hittel értjük meg, hogy a világ Isten igéje által alkottatott, hogy ami láthatatlan volt, láthatóvá lett.</verse>
				<verse number="4">Hittel mutatott be Ábel az Istennek jobb áldozatot mint Káin, mely által bebizonyult, hogy ő igaz, mivel Isten bizonyságot tett az ő ajándékairól, s ő az által még halva is beszél.</verse>
				<verse number="5">Hittel ragadtatott el Hénok, hogy ne lássa a halált, és nem volt található, mert elvitte őt az Isten; de elvitetése előtt bizonyságot nyert, hogy Isten előtt kedves volt.</verse>
				<verse number="6">Hit nélkül azonban lehetetlen Isten előtt kedvesnek lenni. Mert aki Istenhez járul, annak hinnie kell, hogy ő létezik, és hogy megjutalmazza azokat, kik őt keresik.</verse>
				<verse number="7">Hittel építette Noé, miután értesítést nyert arról, amit még látni nem lehetett, félve a bárkát az ő háza megmentésére, ami által a világot elítélte, és örököse lett a hitből származó megigazulásnak.</verse>
				<verse number="8">Hittel engedelmeskedett az, kit Ábrahámnak hívnak, hogy kiköltözzék ama helyre, melyet örökségül vala nyerendő; és kiköltözött anélkül, hogy tudta volna hová menjen.</verse>
				<verse number="9">Hittel tartózkodott az ígéret földén, mint idegen földön, sátorokban lakva Izsákkal és Jákobbal, ugyanazon ígéretnek örököstársaival.</verse>
				<verse number="10">Mert várta az alapokon nyugvó várost, melynek építője és alapítója az Isten.</verse>
				<verse number="11">Hittel nyert erőt a magtalan Sára is a magzatfoganásra, dacára hogy korát meghaladta, mivel igaznak tartotta Azt, ki ezt megígérte.</verse>
				<verse number="12">Amiértis egytől (még pedig elerőtlenedettől) oly sokan származtak, mint az égi csillagok és mint a tenger partján levő megszámlálhatatlan fövény.</verse>
				<verse number="13">A hitben haltak meg mindezek, anélkül hogy az igereteket elnyerték volna, hanem a távolból látták és üdvözölték azokat, s megvallottak, hogy zarándokok és jövevények a földön.</verse>
				<verse number="14">Akik pedig így beszélnek, elárulják, hogy hazát keresnek.</verse>
				<verse number="15">Holott ha arra gondoltak volna, amelyből kiköltöztek, ugyancsak lett volna idejök visszatérni,</verse>
				<verse number="16">de ők jobbat kivannak, tudniillik a mennyeit. Azért nem restéi Isten az ő Istenüknek neveztetni, mert várost készített nekik.</verse>
				<verse number="17">Hittel áldozta föl Ábrahám Izsákot, midőn próbára tétetett, és fölajánlotta egyszülöttét, ki az ígéreteket nyerte;</verse>
				<verse number="18">kinek az lett mondva: Izsákban nyer nevet a te ivadékod;</verse>
				<verse number="19">mert azt gondolta, hogy Isten halottaiból is feltámaszthatja őt, amiért is példaképül visszanyerte őt.</verse>
				<verse number="20">A jövendőben való hittel áldotta meg Izsák Jákobot és Ézsaut.</verse>
				<verse number="21">Hittel áldotta meg a haldokló Jákob Józsefnek mindkét fiát és illette tisztelettel (királyi) pálcájának hegyét.</verse>
				<verse number="22">Hittel emlékezett meg a haldokló József Izrael fiainak kiköltözéséről és rendelkezett csontjaira nézve</verse>
				<verse number="23">Hittel rejtegették Mózest az ő szülei, születésétől fogva három hónapig, mivel látták, hogy a gyermek szép, és nem féltek a király parancsától.</verse>
				<verse number="24">Hittel tagadta Mózes mikor nagy lett, hogy ő a Fáraó leányának fia,</verse>
				<verse number="25">inkább akarván az Isten népéve! sanyargattatni, mintsem a múlandó bűn kellemeit élvezni,</verse>
				<verse number="26">nagyobb gazdagságnak tartván az egyiptomiak kincseinél Krisztus gyalázatát, mert a jutalmazásra tekintett.</verse>
				<verse number="27">Hittel hagyta el Egyiptomot, nem félve a király haragjától, mert a láthatatlanhoz úgy ragaszkodott, mintha látta volna.</verse>
				<verse number="28">Hittel tartotta meg a húsvétét és a vérrel való meghintést, hogy aki az elsőszülötteket öldökölte, őket ne érintse.</verse>
				<verse number="29">Hittel mentek át a Vörös-tengeren, mint a száraz földön, mit megkísérelvén az egyiptomiak, a vízbe fúltak.</verse>
				<verse number="30">Hit által omlottak le Jerikó falai hétnapi körüljárás után.</verse>
				<verse number="31">Hite folytán nem veszett el a parázna Ráháb, ki a kémeket békével befogadta.</verse>
				<verse number="32">És mit mondjak még? Hiszen kifogyok az időből, ha beszélni akarok Gedeonról, Barakról, Sámsonról, Jeftéről, Dávidról, Sámuelről és a prófétákról,</verse>
				<verse number="33">kik a hit által országokat győztek meg, igazságot cselekedtek, elnyerték az Ígéreteket és betömték az oroszlánok száját;</verse>
				<verse number="34">a tűz rohamát eloltották, megmenekedtek a kard élétől, gyengékből erősekké váltak, hősök lettek a harcban, megszalasztották az idegenek táborát;</verse>
				<verse number="35">az asszonyok a feltámadás által visszanyerték halottaikat. Mások pedig kínpadra húzattak és nem fogadták el a szabadon bocsáttatást, hogy jobb feltámadásban legyen részük.</verse>
				<verse number="36">Ismét mások gúnyt és ostoroztatást, azonfölül bilincseket és börtönt szenvedtek,</verse>
				<verse number="37">megköveztettek, kettévágattak, próbára tétettek, kard élén haltak el, erre arra bujdostak juh- és kecskebőrökben, szűkölködve, szorongatva, nyomorogva,</verse>
				<verse number="38">kikre nem volt méltó a világ; a pusztákban, hegyekben, barlangokban és földi üregekben barangolva.</verse>
				<verse number="39">És mindezek, bár a hit bizonysága által igazolva voltak, nem nyerték el az ígéretet,</verse>
				<verse number="40">mivel Isten a mi számunkra valami jobbat rendelt, hogy nálunk nélkül ne jussanak a tökéletességre.</verse>
			</chapter>
			<chapter number="12">
				<verse number="1">Ennélfoga mi is, kik ennyi sok tanúnak felhőjétől vagyunk körülvéve, lerakva minden terhet, és a minket környező bűnt, béketűréssel igyekezzünk a nekünk kijelölt viadalra;</verse>
				<verse number="2">föltekintvén a hitnek szerzőjére és bevégzőjére, Jézusra, ki az elébe tárt öröm helyett elszenvedte a keresztet, nem törődve a gyalázattal, és most az Isten trónjának jobbján ül.</verse>
				<verse number="3">Igen, gondoljatok arra, ki a bűnösöktől magával szemben olyan ellenmondást szenvedett, hogy ki ne fáradjatok és lelketekben el ne csüggedjetek.</verse>
				<verse number="4">Mert még nem álltatok ellen egész a vérig, a bűn ellen küzdve;</verse>
				<verse number="5">és megfeledkeztetek a vigasztalásról, mely nektek, mint fiaknak szól, mondván: Fiam, ne vesd meg az Úr fenyítékét és el ne csüggedj, midőn téged dorgál.</verse>
				<verse number="6">Mert akit az Úr szeret, azt megsanyargatja, és megfenyít minden fiat, kit magához fogad.</verse>
				<verse number="7">Maradjatok állhatatosak a fenyítésben! Úgy bánik veletek az Isten, mint fiaival; mert melyik az a fiú, kit atyja meg nem fedd?</verse>
				<verse number="8">Ha pedig fenyíték nélkül maradtok, melyben mindenkinek volt része, akkor fattyuk vagytok és nem fiák.</verse>
				<verse number="9">Továbbá a mi testi atyáink is tanítóink voltak és tiszteltük őket; vajjon nem kell-e sokkal inkább engedelmeskednünk a lelkek Atyjának, hogy éljünk?</verse>
				<verse number="10">És azok csak kevés ideig, belátásuk szerint oktattak minket? ez pedig arra tanít, ami hasznos, hogy részesüljünk az ő szentségében.</verse>
				<verse number="11">Igaz ugyan, hogy a jelenben minden fenyíték nem örömre, hanem szomorúságra látszik szolgálni; de azután az igazságnak megnyugtató gyümölcsét termi azoknak, kik abban gyakoroltattak.</verse>
				<verse number="12">Ennekokáért emeljétek föl a lelankadt kezeket és az ingadozó térdeket,</verse>
				<verse number="13">és lépjetek egyenesen lábaitokkal, hogy valaki sántítva félre ne lépjen, hanem inkább meggyógyuljon.</verse>
				<verse number="14">Békeségre törekedjetek mindenkivel és életszentségre, amely nélkül senki Istent meg nem látja;</verse>
				<verse number="15">vigyázva arra, hogy valaki az Isten malasztját el ne hanyagolja, nehogy valami keserű gyökér felnövekedvén, akadály legyen, s ez által sokan beszennyeződjenek.</verse>
				<verse number="16">Senki se legyen parázna vagy vallásgúnyoló, mint Ezsau, ki egy ételért eladta elsőszülötti jogát;</verse>
				<verse number="17">hisz tudjátok, hogy mikor az áldást azután is örökölni akarta, elutasíttatott, mert nem volt helye többé a megbánásnak, habár könnyhullatással kereste azt.</verse>
				<verse number="18">Mert nem járultatok érinthető hegyhez, lángoló tűzhöz és forgószélhez, homályhoz és förgeteghez,</verse>
				<verse number="19">trombitaharsogáshoz és szavak hangjához, melyet akik hallottak, mentegetődztek, hogy nekik ne szóljon az ige;</verse>
				<verse number="20">mert el nem viselhették ami mondatott: Ha oktalan állat érinti is a hegyet, köveztessék meg.</verse>
				<verse number="21">És oly rettenetes volt a látvány, hogy Mózes is azt mondotta: Megrémültem és reszkettem.</verse>
				<verse number="22">Hanem odajárultatok Sión hegyéhez és az élő Isten városához, a mennyei Jeruzsálemhez és a sok ezer angyal seregéhez,</verse>
				<verse number="23">és az elsőszülöttek gyülekezetéhez, kik be vannak írva a mennyben, és Istenhez, a mindenek bírájához, és a tökéletes igazak lelkeihez,</verse>
				<verse number="24">és az új szövetség közvetítőjéhez, Jézushoz, és a vérhintéshez, mely jobban beszél mint Ábelé.</verse>
				<verse number="25">Vigyázzatok, hogy vissza ne utasítsátok a hozzátok szólót! Mert ha azok meg nem menekültek, kik azt utasították vissza; ki a földön beszélt, mennyivel kevésbbé mi, ha elfordulunk attól ki mennyekből szól hozzánk!</verse>
				<verse number="26">Az ő szava megrendítette akkor a földet, most pedig Ígéretet tesz és azt mondja: Még egyszer, és én megrendítem nemcsak a földet, hanem az eget is.</verse>
				<verse number="27">Mivel pedig azt mondja: \Még egyszer\, - ezzel kijelenti, hogy ami inog, mint teremtett dolog, átváltozik, hogy ami megingathatlan, megmaradjon.</verse>
				<verse number="28">Mivel tehát megingathatlan országot nyertünk, legyünk háládatosak, és szolgáljunk ezáltal Istennek kedveskedve, félelemmel és tisztelettel.</verse>
				<verse number="29">Mert a mi Istenünk emésztő tűz.</verse>
			</chapter>
			<chapter number="13">
				<verse number="1">A testvéri szeretet maradjon közöttetek!</verse>
				<verse number="2">És a vendégszeretetről meg ne feledkezzetek, mert ez által némelyek, anélkül hogy tudták volna, angyalokat fogadtak be szállásra.</verse>
				<verse number="3">Emlékezzetek, meg a foglyokról, mintha ti is foglyok volnátok, és a szenvedőkről, mint akik még magatok is a testben éltek.</verse>
				<verse number="4">Tiszteletreméltónak tartassák a házasság minden tekintetben, és a házaságy legyen szeplőtelen! Mert a paráznákat és házasságtörőket megítéli az Isten.</verse>
				<verse number="5">Életetek ment legyen a fösvénységtől, megelégedve azzal, amitek van, mert ő mondotta: Nem hagylak el téged és nem mondok le rólad;</verse>
				<verse number="6">úgy hogy bízvást mondhatjuk: Az Úr az én segítőm, nem félek, bármit tegyen nekem az ember.</verse>
				<verse number="7">Emlékezzetek meg elöljáróitokról, kik nektek az Isten igéjét hirdették, kiknek látván életök végét, kövessétek hitüket!</verse>
				<verse number="8">Jézus Krisztus ugyanaz tegnap és ma, és ugyanaz lesz mindörökké.</verse>
				<verse number="9">Különféle és idegen tanítások által el ne hagyjátok magatokat csábíttatni! Mert legjobb a szívet kegyelemmel erősíteni, nem étkekkel, melyek nem használtak azoknak, kik velők éltek.</verse>
				<verse number="10">Van oltárunk, melyről enni nem áll jogukban azoknak, kik a sátornál szolgálnak.</verse>
				<verse number="11">Mert amely állatoknak vére a főpap által bevitetik engesztelő áldozatként a szentélybe, azoknak testei a táboron kívül megégettetnek.</verse>
				<verse number="12">Minekokáért Jézus is, hogy az ő vére által a népet megszentelje, a kapun kívül szenvedett.</verse>
				<verse number="13">Menjünk ki tehát hozzá a táboron kívül, hordozván az ő gyalázatát.</verse>
				<verse number="14">Mert nincs itt maradandó városunk, hanem a jövendőt keressük.</verse>
				<verse number="15">Ő általa mutassuk be tehát mindenkor Istennek a dicséret áldozatát, vagyis az ő nevét dicsérő ajkak gyümölcsét.</verse>
				<verse number="16">A jótékonyságról pedig és az adakozásról meg ne feledkezzetek, mert az ilyen áldozatokban kedve telik Istennek.</verse>
				<verse number="17">Engedelmeskedjetek elöljáróitoknak és legyetek nekik fejhajtók. Mert ők vigyáznak rátok, mint akik számot fognak adni lelkeitekért, hogy örömmel tegyék ezt és nem sopánkodva, mert ez nem volna előnyötökre.</verse>
				<verse number="18">Imádkozzatok érettünk, mert bízunk, hogy jó lelkiismeretünk van, miután mindenben jól akarunk eljárni.</verse>
				<verse number="19">Annyival is inkább kérem pedig, hogy ezt tegyétek, hogy minél előbb visszakerüljek hozzátok.</verse>
				<verse number="20">A békeség Istene pedig, ki a juhoknak nagy pásztorát, a mi Urunk Jézus Krisztust kihozta a halálból az örök szövetség vére által,</verse>
				<verse number="21">tegyen benneteket készségesekké minden jóra, hogy az ő akaratát cselekedjetek, azt művelvén bennetek, ami előtte kedves, Jézus Krisztus által, kinek dicsőség legyen mindörökkön örökké. Ámen.</verse>
				<verse number="22">Kérlek pedig titeket, testvérek, vegyétek jó néven a vigasztalás ezen igéjét; mert röviden írtam nektek.</verse>
				<verse number="23">Tudjátok meg, hogy Timoteus testvér kiszabadult, kivel (ha hamarosan ideérkezik,) meglátlak titeket.</verse>
				<verse number="24">Üdvözöljétek valamennyi elöljáróitokat és az összes szenteket! Üdvözölnek titeket a testvérek Itáliából.</verse>
				<verse number="25">Kegyelem mindnyájatokkal! Ámen.</verse>
			</chapter>
		</book>
		<book number="59">
			<chapter number="1">
				<verse number="1">Jakab, Istennek és a mi Urunk Jézus Krisztusnak szolgája, a szétszórva élő tizenkét nemzetségnek üdvözletemet!</verse>
				<verse number="2">Csupa örömnek tartsátok, atyámfiai, ha különféle kísértésekbe estek,</verse>
				<verse number="3">tudván, hogy a ti hitetek megpróbáltatása béketűrést eredményez,</verse>
				<verse number="4">a béketűrés pedig betetőzi a cselekedetet, hogy tökéletesek legyetek és kifogástalanok, minden fogyatkozás nélkül.</verse>
				<verse number="5">Ha pedig valakinek közületek bölcseségre van szüksége, kérje az Istentől, ki mindenkinek bőven ad és nem hányja feli és megadatik neki.</verse>
				<verse number="6">De kérje hittel, mitsem kételkedve; mert aki kételkedik, hasonló a tenger hullámához, melyet a szél hajt és hány idestova,</verse>
				<verse number="7">Ne gondolja tehát az olyan ember, hogy valamit kapjon az Úrtól.</verse>
				<verse number="8">A kettős szívű ember állhatatlan minden útján.</verse>
				<verse number="9">A megalázott testvér dicsekedjék felmagasztaltatásában,</verse>
				<verse number="10">a gazdag pedig megaláztatásában, mert el fog tűnni, mint a fű virága.</verse>
				<verse number="11">Mert fölkel a nap hőséggel, és elszáratja a füvet, és virága lehullik és színpompája tönkremegy - így fog a gazdag is elhervadni az ő utain.</verse>
				<verse number="12">Boldog a férfi, ki a kisérést kiállja; ha igaznak bizonyul, elnyeri az élet koronáját melyet Isten az őt szeretőknek ígért.</verse>
				<verse number="13">Senki se mondja, mikor kísértést érez, hogy Isten kísérti őt; mert Isten rosszra nem kísérthető, de ő sem kísért senkit.</verse>
				<verse number="14">Hanem ki-ki kísérttetik vonzatva és csábítva a saját kívánságától.</verse>
				<verse number="15">Azután a kívánság, ha egyszer fogant, szüli a bűnt, a bűn pedig, ha véghezvitetett, okozza a halált!</verse>
				<verse number="16">Ne tévedjetek tehát, szeretett testvéreim!</verse>
				<verse number="17">Minden jó adomány és minden tökéletes ajándék onnan; felülről származik, alászállva a világosság Atyjától, kinél nincs változás, sem árnyéka a változandóságnak.</verse>
				<verse number="18">Mert szabad akaratból szült minket az igazság igéjével, hogy mintegy zsengéje legyünk az ő teremtésének.</verse>
				<verse number="19">Tudjátok, szeretett testvéreim! Legyen pedig minden ember gyors a hallásra; de lassú a szólásra és lassú a haragra.</verse>
				<verse number="20">Mert a férfi haragja nem teszi azt, ami Isten előtt igazságos.</verse>
				<verse number="21">Azért felhagyva minden tisztátalansággal és mindenféle felburjánzó gonoszsággal, fogadjátok szelídséggel a belétek oltott igét, mely lelkeiteket megmentheti.</verse>
				<verse number="22">Legyetek inkább az igének követői és nemcsak hallgatói, megcsalván tennenmagatokat.</verse>
				<verse number="23">Mert ha valaki hallgatója az igének és nem teljesítője, az ilyen hasonlói ahhoz a férfiúhoz, ki természetes ábrázatát a tükörben nézi;</verse>
				<verse number="24">mert ha megnézte magát, elmegy és rögtön elfeledi, milyen volt.</verse>
				<verse number="25">Aki azonban betekint a szabadság tökéletes törvényébe és megmarad benne, nem lévén feledékeny hallgató, hanem a cselekedetnek véghezvivője, az boldog lesz cselekedetében.</verse>
				<verse number="26">Aki pedig magát vallásosnak tartja, és nyelvét meg nem fékezi, hanem megcsalja önszívét, annak vallásossága hiábavaló.</verse>
				<verse number="27">A tiszta és szeplőtelen vallásosság az Isten és az Atya előtt ebben áll: meglátogatni az árvákat és özvegyeket az ő szorongattatásukban, és magát szeplőtelenül megőrizni e világtól.</verse>
			</chapter>
			<chapter number="2">
				<verse number="1">Testvéreim! A dicsőség Urának, a mi Urunk Jézus Krisztusnak hitét ne használjátok fel személyválogatásra.</verse>
				<verse number="2">Mert ha bemegy a ti gyülekezetetekbe valamely férfiú aranygyűrűvel, fényes öltözetben, bemegy pedig egy szegény is piszkos ruhában,</verse>
				<verse number="3">és arra tekintetek, ki fényes ruhába van öltözve, és azt mondjátok neki: Ülj ide kényelmesen; a szegénynek pedig azt mondjátok: Te állj meg ott; vagy ülj ide lábaim zsámolya alá:</verse>
				<verse number="4">nem ítéltek-e önkényesen és nem lesztek-e igazságtalan gondolkozású bírákká?</verse>
				<verse number="5">Halljátok, szeretett testvéreim! nemde az e világon szegényeket választotta ki Isten, hogy gazdagok legyenek a hitben és örökösei amaz országnak, melyet Isten az őt szeretőknek ígért?</verse>
				<verse number="6">Ti pedig tiszteletlenséggel illettétek a szegényt. Nemde a gazdagok nyomnak el benneteket erőszakkal, és nem ők hurcolnak-e titeket a törvényre?</verse>
				<verse number="7">Nem ők káromolják-e ama jó nevet, melyről el vagytok nevezve?</verse>
				<verse number="8">Ha azonban teljesítitek a királyi törvényt az írások szerint: \Szeresd felebarátodat, mint tennenmagadat\, - jól teszitek.</verse>
				<verse number="9">Ha ellenben személyválogatást tesztek, bűnt követtek el, a törvény elítél benneteket, mint kihágókat.</verse>
				<verse number="10">Ha valaki az egész törvényt megtartja, de egy ellen vét, valamennyi ellen vetkezik.</verse>
				<verse number="11">Azért aki azt mondotta: \Ne paráználkodjál mondotta azt is: \Ne ölj\. Ha pedig nem paráználkodol, ellenben ölsz, megszegted a törvényt.</verse>
				<verse number="12">Úgy beszéljetek és úgy cselekedjetek, mint akik a szabadság törvénye szerint fogtok megítéltetni.</verse>
				<verse number="13">Mert irgalomnélküli ítélet vár arra, ki irgalmasságot nem cselekedett; az irgalmasság azonban fölülemelkedik az ítéleten.</verse>
				<verse number="14">Mit használ, testvéreim! ha valaki azt mondja, hogy hite van, de cselekedetei nincsenek? Vajjon a hit üdvözítheti őt?</verse>
				<verse number="15">Ha pedig egy testvér vagy nővér ruhátalan és szükséget lát a mindennapi élelemben,</verse>
				<verse number="16">valamelyik pedig közületek az mondja nekik: Menjetek békében, melegedjetek meg és lakjatok jól! - de nem adjátok meg nekik, amire testüknek szüksége van, mit használ az?</verse>
				<verse number="17">Így a hit is, ha cselekedetei nincsenek, meg van halva önmagában</verse>
				<verse number="18">De valaki azt mondja: Teneked hited van, nekem pedig cselekedeteim. Mutasd meg nekem hitedet, cselekedetek nélkül, és én is megmutatom neked a cselekedetekből hitemet.</verse>
				<verse number="19">Te hiszed, hogy egy Isten van és jól teszed. Az ördögök is hiszik és remegnek.</verse>
				<verse number="20">De akarod tudni, oh hiú ember, hogy a hit cselekedetek nélkül holt?</verse>
				<verse number="21">Ábrahám, a mi atyánk, nem a cselekedetekből igazult-e meg, föláldozván fiát Izsákot az oltáron?</verse>
				<verse number="22">Látod, hogy a hit közreműködött az ő cselekedeteivel, és hogy a cselekedetek által lett az ő hite tökéletessé?</verse>
				<verse number="23">És beteljesedett az írás, mely azt mondja: Hitt Ábrahám az Istennek, és igazságul tudatott be neki, és Isten barátjának neveztetett.</verse>
				<verse number="24">Látjátok tehát, hogy cselekedetek által igazul meg az ember és nem csupán a hit által?</verse>
				<verse number="25">Hasonlókép a parázna Ráháb is, nemde a cselekedetek által igazult meg, mivel befogadta a kémeket és más úton elbocsátotta?</verse>
				<verse number="26">Mert valamint a test lélek nélkül holt, úgy a hit is cselekedetek nélkül meg van halva.</verse>
			</chapter>
			<chapter number="3">
				<verse number="1">Ne legyetek sokan tanítók, testvéreim! tudván, hogy annál súlyosabb ítélet vár rátok.</verse>
				<verse number="2">Mert sok dologban mindannyian hibázunk. Aki szavában nem hibáz, az tökéletes férfi; az féken tudja tartani az egész testét is.</verse>
				<verse number="3">Ha ugyanis a lovaknak zabolát teszünk szájokba, hogy nekünk engedelmeskedjenek, egész testüket kormányozzuk.</verse>
				<verse number="4">Lám a hajók is, bár nagyok és erős szelektől hajtatnak, csekély kormány oda irányítja őket, ahová a kormányos nyomása akarja.</verse>
				<verse number="5">Így a nyelv is kicsiny tag ugyan, de nagy dolgokkal dicsekedhetik. Lám a csekély tűz, mily nagy erdőt felgyújt!</verse>
				<verse number="6">A nyelv is tűz, a gonoszságnak egész világa. A nyelv tagjaink között olyasmi, ami egész testünket beszennyezi, és a pokoltól élesztve, egész életünk forgását lángra lobbantja.</verse>
				<verse number="7">Mert az összes vadállatok, madarak, kígyók stb. természete megszelídíthető és meg is szelídíttetett az emberi természet által:</verse>
				<verse number="8">a nyelvet azonban senki emberfia meg nem szelídítheti, mert nyughatatlan rossz az, telve halálos méreggel.</verse>
				<verse number="9">Azzal áldjuk az Istent és Atyát; és azzal átkozzuk az embereket, kik Isten hasonlatosságára vannak teremtve.</verse>
				<verse number="10">Egy és ugyanazon szájból ered az áldás és az átok. Nem kellene ennek így lenni, testvéreim!</verse>
				<verse number="11">Vajjon a forrás ugyanazon nyílásból önti az édes és a keserű vizet?</verse>
				<verse number="12">Vajjon teremhet-e testvéreim, a fügefa szőlőt, vagy a szőlőtő fügét? Így a sós forrás sem adhat édes vizet.</verse>
				<verse number="13">Ki a bölcs és tanult közöttetek? Mutassa meg, működését jó magaviselettel és bölcs szelídséggel.</verse>
				<verse number="14">Ha pedig keserű féltékenység és visszavonás van szívetekben, akkor ne dicsekedjetek és ne hazudjatok az igazság ellen.</verse>
				<verse number="15">Mert ez nem felülről jövő bölcseség; hanem földi, állati, ördögi.</verse>
				<verse number="16">Mert ahol irigység és pártoskodás van, ott van az állhatatlanság és minden rossz cselekedet.</verse>
				<verse number="17">Az a bölcseség azonban, mely felülről származik, először szemérmes, aztán békeszerető, szerény, engedékeny, jóra hajló telve irgalommal és jó gyümölcsökkel, nem megítélő tettetés nélkül való.</verse>
				<verse number="18">Az igazság magva pedig békeségben vettetik el a békeszeretők által.</verse>
			</chapter>
			<chapter number="4">
				<verse number="1">Honnan a háborúságok és civódások közöttetek? Nem onnan-e? a ti kívánságaitokból, melyek tagjaitokban, küszködnek?</verse>
				<verse number="2">Kívántok és nem kaptok; Öldököltök és versengtek és nem juthattok semmihez; civódtok és háborkodtok és nincs semmitek, azért, mert nem kértek.</verse>
				<verse number="3">Kértek és nem kaptok, azért, mert rosszul kértek, hogy kívánságaitokra fordíthassátok.</verse>
				<verse number="4">Házasságtörők! nem tudjátok-e, hogy az e világai való barátkozás ellenségeskedés az Istennel? Aki tehát e világnak barátja akar lenni, ellenségévé válik Istennek.</verse>
				<verse number="5">Vagy azt gondoljátok, hogy hiába mondja az írás: Irigységre vágyódik a lélek, mely bennetek lakik?</verse>
				<verse number="6">Sőt annál nagyobb kegyelmet ad. Azért mondja: Isten a kevélyeknek ellenáll, az alázatosaknak pedig kegyelmet ad:</verse>
				<verse number="7">Vessétek tehát alá magatokat Istennek; az ördögnek ellenben álljatok ellen, és elfut előletek.</verse>
				<verse number="8">Közeledjetek Istenhez, és közeledni fog hozzátok. Tisztítsátok meg kezeiteket, bűnösök, és tisztítsátok meg szíveiteket kettős-szívűek!</verse>
				<verse number="9">Szomorkodjatok, búsuljatok és sírjatok; nevetéstek váljék siralomra, és örömetek gyászra.</verse>
				<verse number="10">Alázkodjatok meg az Úr színe előtt, és fölmagasztal titeket.</verse>
				<verse number="11">Ne rágalmazzátok egymást, testvéreim! Aki testvérét rágalmazza, vagy aki testvérét megítéli, a törvényt rágalmazza és a törvényt ítéli meg. Ha pedig a törvényt ítéled meg, nem vagy a törvénynek megtartója, hanem bírája.</verse>
				<verse number="12">Egy a törvényhozó és a bíró, kinek módjában áll tönkretenni és megmenteni.</verse>
				<verse number="13">De hát ki vagy te, hogy felebarátodat megítéled? Rajta hát kik most azt mondjátok: \Ma vagy holnap ama városba megyünk és ugyanott egy évet töltünk, üzérkedünk és nyerekedünk\: -</verse>
				<verse number="14">hisz azt sem tudjátok, mi lesz holnap!</verse>
				<verse number="15">Mert mi a ti életetek? Kevés ideig látszó pára, mely azután elenyészik; ahelyett, hogy azt mondanátok: \Ha az Úr akarja,\ és: - \Ha élünk ezt, vagy azt tesszük.\</verse>
				<verse number="16">Most pedig dicsekedtek nagyralátástokban. Minden ilyen dicsekvés rossz</verse>
				<verse number="17">Aki tehát tudna jót tenni és nem teszi, azzal vétkezik.</verse>
			</chapter>
			<chapter number="5">
				<verse number="1">Rajta most már gazdagok, sírjatok, jajgassatok a nyomorúságon, mely rátok következik.</verse>
				<verse number="2">Gazdagságtok megrothad, ruháitokat megemészti a moly.</verse>
				<verse number="3">Aranyotok és ezüstötök megrozsdásodik és rozsdája bizonyság lesz ellenetek, és megemészti testeteket, mint a tűz. Haragot gyűjtöttetek magatoknak az utolsó napokra.</verse>
				<verse number="4">Íme a munkásoknak bére, kik mezőiteket learatták, melyet ti csalárdul visszatartottatok, fölkiált, és az ő kiáltásuk elhatott a seregek Urának fülébe.</verse>
				<verse number="5">Lakmároztatok a földön, és bujaságban hizlaltátok szíveiteket a megölés napjára.</verse>
				<verse number="6">Elítéltétek és megöltétek az igazat és nem állott ellent nektek.</verse>
				<verse number="7">Legyetek tehát béketűrők, testvéreim, az Úr eljöveteléig! Íme a földmivelő várja a föld drága terményét, türelmesen várakozván, míg a korai és késői esőt kap.</verse>
				<verse number="8">Legyetek tehát ti is türelemmel, és erősítsétek meg szíveiteket, mert az Úr eljövetele közelget.</verse>
				<verse number="9">Ne panasz panaszkodjatok testvérek, egymás ellen, hogy meg ne ítéltessetek. Íme a bíró az ajtó előtt áll!</verse>
				<verse number="10">Vegyetek példát testvérek a gyötrelmes kimúlásban a szenvedésben és béketűrésben a prófétáktól, kik az Úr nevében szólottak.</verse>
				<verse number="11">Íme boldogoknak mondjuk azokat, akik kitartók voltak. Jób béketűréséről hallottatok, és az ő életének végét láttátok, mert irgalmas az Úr és könyörületes.</verse>
				<verse number="12">Mindenekelőtt pedig, testvéreim, ne esküdjetek, se az égre, se a földre, se más egyéb esküvel. Legyen a ti szavatok járása: Igen, igen, nem, nem! - hogy ítélet alá ne essetek.</verse>
				<verse number="13">Ha valaki szomorú közőletek, imádkozzék. Ha jó kedve van, énekeljen zsoltárokat.</verse>
				<verse number="14">Ha valaki beteg közöttetek, hívja el az egyház papjait, hogy imádkozzanak fölötte, megkenvén őt olajjal az Úr nevében;</verse>
				<verse number="15">és a hitből jövő imádság megszabadítja a beteget, és az Úr megkönnyebbíti Őt, s ha bűnökben van, megbocsáttatnak neki.</verse>
				<verse number="16">Valljátok meg tehát egymásnak bűneiteket és imádkozzatok egymásért, hogy üdvözüljetek; mert az igaznak állhatatos könyörgése sokat megtehet.</verse>
				<verse number="17">Illés hozzánk hasonló ember volt, szenvedéseknek alávetve; és imádkozva imádkozott, hogy ne essék eső a földre, és nem esett három évig és hat hónapig.</verse>
				<verse number="18">És ismét imádkozott, és az ég esőt adott és a föld megadta termését.</verse>
				<verse number="19">Testvéreim! ha valaki közőletek eltévelyedik az igazságtól és valaki megtéríti őt,</verse>
				<verse number="20">tudja meg, hogy aki a bűnöst téves útjáról visszatéríti, megmenti annak lelkét a haláltól, és betakarja a bűnöknek sokaságát.</verse>
			</chapter>
		</book>
		<book number="60">
			<chapter number="1">
				<verse number="1">Péter, Jézus Krisztus apostola, a választott jövevényeknek, kik el vannak széledve Pontusban, Galáciában, Kappadóciában, Ázsiában és Bithiniában,</verse>
				<verse number="2">az Atya Istennek előretudása szerint, a léleknek megszentelésére, engedelmességre és a Jézus Krisztus vérével való meghintésre: A kegyelem és béke gyarapodjék bennetek!</verse>
				<verse number="3">Áldott legyen az Isten és a mi Urunk Jézus Krisztusnak Atyja, ki az ő nagy irgalmassága szerint újra szült minket élő reménységre Jézus Krisztusnak halottaiból való feltámadása által,</verse>
				<verse number="4">romolhatlan, fertőzetlen és hervadhatlan örökségre, mely a mennyekben el van téve számotokra,</verse>
				<verse number="5">kiket Istennek hatalma a hit által megőriz az üdvösségre, mely készen áll, hogy az utolsó időben kinyilváníttassék.</verse>
				<verse number="6">Ennek örvendeni fogtok, ha most egy kissé szomorkodnotok kell is különféle kísértések miatt;</verse>
				<verse number="7">hogy a ti hitetek próbája sokkal értékesebbnek találtassék az aranynál, (mely a tűz által próbáltatik meg,) és dicséretetekre, dicsőségtekre és tisztességtekre váljék Jézus Krisztusnak megjelenésekor,</verse>
				<verse number="8">kit bár nem láttatok, szerettek; kiben, bár nem látjátok, most is hisztek; s mivel hisztek, örvendezni fogtok kimondhatlan és megdicsőült örömmel,</verse>
				<verse number="9">elérvén hitetek célját, lelketek üdvösségét.</verse>
				<verse number="10">Ezen üdvösséget keresték és kutatták a próféták, kik a nektek szánt kegyelemről jövendöltek,</verse>
				<verse number="11">kutatván, hogy mely vagy minő időre mutat bennök a Krisztus lelke, mely a Krisztusra váró szenvedéseket és a rákövetkező dicsőséget előre megjövendölte;</verse>
				<verse number="12">kiknek értésökre adatott, hogy nem önmagoknak, hanem nektek szolgáltak azzal, amit most nektek hirdetnek azok, akik nektek az evangéliumot hirdették, miután a Szentlélek az égből elküldetett, kit az angyalok látni kívánnak.</verse>
				<verse number="13">Azért felövezvén elmétek ágyékait, józanok legyetek, és bízzatok tökéletesen a kegyelemben, mely nektek kínáltatik, Jézus Krisztus megjelenésére;</verse>
				<verse number="14">mint engedelmes gyermekek, nem alkalmazkodva tudatlanságtok régi vágyaihoz,</verse>
				<verse number="15">hanem miként a Szent, ki titeket meghívott, ti is minden viselkedésiekben szentek legyetek;</verse>
				<verse number="16">mert írva van: Szentek legyetek, mivel én szent vagyok!</verse>
				<verse number="17">És ha Atyának hívjátok azt, aki személyválogatás nélkül ítél kinek-kinek cselekedete szerint, félelemmel töltsétek el zarándokságtok idejét,</verse>
				<verse number="18">tudván, hogy nem romlandó aranyon vagy ezüstön váltattatok meg az atyáitoktól örökölt hiú életmódotokból,</verse>
				<verse number="19">hanem a szeplőtelen és fertőzetlen báránynak, Krisztusnak drága vérén,</verse>
				<verse number="20">ki ugyan a világ alkotása előtt ki volt szemelve, de csak az utolsó időben jelent meg tiérettetek,</verse>
				<verse number="21">kik ő általa hisztek az Istenben, ki őt halottaiból feltámasztotta és megdicsőítette, hogy a ti hitetek és reménytek alapja Istenben legyen.</verse>
				<verse number="22">Tisztítsátok meg lelkeiteket a szeretetből fakadó engedelmességben, a testvéri szeretetben, szeressétek egymást egyszerű szívből bensőleg;</verse>
				<verse number="23">miután újraszülettetek nem romlandó hanem romolhatlan magból, az élő és örökké megmaradó Istennek igéje által;</verse>
				<verse number="24">mert minden test olyan, mint a fű, és annak minden dicsősége, mint a fű virága: a fű elszárad, és virága lehull.</verse>
				<verse number="25">Az Úr igéje azonban örökké megmarad. Ez pedig azon ige, mely nektek hirdettetett.</verse>
			</chapter>
			<chapter number="2">
				<verse number="1">Tegyetek le tehát minden gonoszságot és minden álnokságot és képmutatást, irigységet és minden rágalmazást,</verse>
				<verse number="2">s mint a most született kisdedek, hamisítatlan szellemi tej után vágyódjatok, hogy az által növekedjetek az üdvösségre,</verse>
				<verse number="3">ha már megízleltétek, mily édes az Úr!</verse>
				<verse number="4">Járuljatok hozzá, mint élő kőhöz, kit az emberek elvetettek ugyan, de Isten kiválasztott és megtisztelt;</verse>
				<verse number="5">s ti is épüljetek fel rajta élő kövek gyanánt lelki házzá, szent papsággá, lelki áldozatok bemutatására, melyek Istennek kedvesek Jézus Krisztus által.</verse>
				<verse number="6">Azért áll az írásban: íme, kiválasztott, drágalátos főszegletkövet teszek le Sionban; és aki abban hisz, meg nem szégyenül.</verse>
				<verse number="7">Nektek tehát, akik hisztek, becsületet szerez; a hitetleneknek azonban, ez a kő, melyet az építők elvetettek, itt főszegletkővé lett;</verse>
				<verse number="8">a botlás kövévé és a botrány sziklájává azoknak, kik az igén megütköznek és nem hisznek benne, amire pedig rendelve vannak.</verse>
				<verse number="9">Ti pedig választott nemzetség, királyi papság, szent nemzet, szerzett nép vagytok, hogy hirdessétek annak erényeit, ki a sötétségből hívott benneteket az ő csodálatos világosságára,</verse>
				<verse number="10">titeket, kik valaha nem voltatok Isten népe, most pedig Isten népe vagytok; kik nem voltatok megkegyelmezettek, most pedig kegyelmet nyertetek.</verse>
				<verse number="11">Szerelmesim! kérlek titeket, mint jövevényeket és zarándokokat; tartóztassátok magatokat a testi vágyaktól, melyek a lélek ellen harcolnak;</verse>
				<verse number="12">jó magaviseletet tanúsítván a pogányok között, hogy ahelyett hogy titeket, mint gonosztevőket rágalmazzanak, jócselekedeteitek láttára dicsőítsék Istent a látogatás napján</verse>
				<verse number="13">Engedelmesek legyetek tehát minden emberi teremtménynek az Istenért, akár a királynak mint legfelsőbbnek,</verse>
				<verse number="14">akár a helytartóknak, mint tőle küldötteknek a gonosztevőknek megfenyítésére, a jóknak pedig dicséretére.</verse>
				<verse number="15">Mert ez az Isten akarata, hogy jót cselekedvén elnémítsátok az oktalan emberek tudatlanságát;</verse>
				<verse number="16">mint szabadok, és nem mint olyanok, kik a szabadságot, a gonoszság elpalástolására használják, hanem mint Isten szolgái.</verse>
				<verse number="17">Mindenkit megbecsüljetek, a testvériséget szeressétek, az Istent féljétek, a királyt tiszteljétek!</verse>
				<verse number="18">Szolgák, engedelmesek legyetek uraitoknak teljes tisztelettel, nemcsak a jóknak és szelídeknek, hanem a szeszélyeseknek is.</verse>
				<verse number="19">Mert az kegyelem, ha valaki Isten iránti lelkiismeretességből tűri a viszontagságokat, és ártatlanul szenved.</verse>
				<verse number="20">Mert mi dicsőség az, ha vetkeztek és eltűntek a büntetéseket? Hanem ha jót cselekedtetek és békével tűrtök: az kedves az Isten előtt.</verse>
				<verse number="21">Mert erre vagytok hivatva, minthogy Krisztus is szenvedett érettünk, példát hagyván nektek, hogy az ő nyomdokait kövessétek;</verse>
				<verse number="22">ő, aki bűnt nem tett, sem álnokság az ő szájában nem volt található;</verse>
				<verse number="23">ki midőn szidalmazták, nem szidalmazott; midőn szenvedett, nem fenyegetődzött, hanem átadta magát az őt igazságtalanul elitélőnek;</verse>
				<verse number="24">ki a mi bűneinket maga vitte fel saját testében a fára, hogy a bűnöknek meghalva, az igazságnak éljünk; kinek sebei által meggyógyultatok.</verse>
				<verse number="25">Mert olyanok voltatok, mint a tévelygő juhok, de most megtértetek a ti lelkeitek pásztorához és püspökéhez.</verse>
			</chapter>
			<chapter number="3">
				<verse number="1">Hasonlóképen engedelmeskedjenek az asszonyok is férjeiknek, hogy ha némelyek nem hisznek is az igének, az asszonyok magaviselete által ige nélkül megnyeressenek,</verse>
				<verse number="2">látván istenfélő, tiszta életeteket.</verse>
				<verse number="3">Ékességük ne külső hajdíszben, vagy aranyfüggőkben és fényes öltözetben álljon,</verse>
				<verse number="4">hanem az elrejtett, szívbeli emberben, a zavartalan nyugalomban és szerény lélekben, mely becses az Isten előtt.</verse>
				<verse number="5">Mert így ékesítették fel magokat régenten a szent és Istenben bízó asszonyok is, engedelmeskedvén saját férjeiknek.</verse>
				<verse number="6">így engedelmeskedett Sára Ábrahámnak, és urának nevezte őt, kinek ti leányai vagytok, ha jót cselekesztek és semmi viszontagságtól nem féltek.</verse>
				<verse number="7">Viszont ti is, férfiak, lakjatok együtt velők belátással megbecsülvén őket mint a gyengébb asszonyi nemet, és mint az élet kegyelmében örököstársaitokat, hogy imádságtok akadályba ne ütközzék.</verse>
				<verse number="8">Végül pedig legyetek mindannyian egyetértők, szánakozók, testvériesek, irgalmasok, szerények, alázatosak;</verse>
				<verse number="9">nem viszonozván rosszat rosszal, sem szidalmat szidalommal, hanem ellenkezőleg áldás-kívánással; mert arra vagytok hivatva, hogy az áldást örökségül bírjátok.</verse>
				<verse number="10">Mert aki az életet szereti és jó napokat akar látni, fékezze nyelvét a rossztól, és ajkai ne szóljanak álnokságot.</verse>
				<verse number="11">Forduljon el a gonosztól és cselekedjék jót; keresse a békét és kövesse azt.</verse>
				<verse number="12">Mert az Úr szemei az igazakra irányulnak és fülei az ő könyörgéseikre hallgatnak; az Úr arca pedig azok ellen fordul, kik gonoszát cselekesznek.</verse>
				<verse number="13">És ki árthat nektek, ha a jóra buzgón törekedtek?</verse>
				<verse number="14">Ha pedig az igazságért valamit szenvedtek is, boldogok vagytok! Fenyegetéseiktől meg ne ijedjetek és meg ne háborodjatok!</verse>
				<verse number="15">Hanem áldjátok az Úr Krisztust szíveitekben, mindenkor készek lévén megfelelni mindenkinek, aki tőletek okát kérdi azon reménységnek, mely bennetek él.</verse>
				<verse number="16">De szerénységgel és félelemmel, mint akiknek jó a lelkiismeretük, hogy akik jámbor életeteket Krisztusban rágalmazzák, szégyent valljanak azzal, amivel titeket gyaláznak.</verse>
				<verse number="17">Mert jobb, (ha Isten úgy akarja) jó cselekedetek miatt szenvedni, mint rosszak miatt.</verse>
				<verse number="18">Mert Krisztus is meghalt egyszer bűneinkért, az igaz a bűnösökért, hogy bennünket Istennek bemutasson, midőn megöletett ugyan test szerint, de megelevenedett lélek szerint.</verse>
				<verse number="19">Ugyanakkor elmenvén azoknak a lelkeknek is hírt vitt, kik a börtönben sinlődtek,</verse>
				<verse number="20">kik hajdan hitetlenek voltak, midőn Isten türelmében bíztak, Noé napjaiban, amikor a bárka épült, melyben kevés, azaz nyolc lélek menekült meg a víz által.</verse>
				<verse number="21">Hasonlóképen ment meg titeket is a keresztvíz, nem a test szennyeinek lemosása, hanem a jő lelkiismeretnek Isten után való törekvése által Jézus Krisztus feltámadása révén,</verse>
				<verse number="22">ki az Istennek jobbján van, miután elnyelvén a halált, hogy az örök életnek örökösei legyünk, fölment a mennybe, hol angyalok, hatalmasságok és erők hódolnak neki.</verse>
			</chapter>
			<chapter number="4">
				<verse number="1">Mivel tehát Krisztus a testben szenvedett, ti is ugyanazon gondolattal fegyverkezzetek, mert aki a testben szenved, megszűnik vetkezni,</verse>
				<verse number="2">úgy hogy nem az emberi vágyaknak, hanem Isten akaratának élve tölti hátralevő idejét a testben.</verse>
				<verse number="3">Mert elég, hogy az elmúlt időt a pogányok akarata szerint töltötték, midőn kicsapongásban, érzékiségben, részegeskedésben, evésben, ivásban és tilos bálványozásban éltek.</verse>
				<verse number="4">Azon csodálkoznak, hogy ugyanezen szégyenletes kicsapongásokban nem tartotok velők, és szidalmaznak benneteket.</verse>
				<verse number="5">Pedig számot fognak adni annak, aki készen áll, hogy megítélje az eleveneket és holtakat.</verse>
				<verse number="6">Mert avégre hirdettetett az evangélium a holtaknak is, hogy, habár emberek módjára fognak megítéltetni a testben, Isten szerint éljenek a lélekben.</verse>
				<verse number="7">Elérkezett pedig mindennek a vége. Legyetek, tehát okosak, és virrasszatok az imádságban!</verse>
				<verse number="8">Mindenek előtt pedig legyetek állandó kölcsönös szeretettel egymás iránt, mert a szeretet sok bűnt eltakar.</verse>
				<verse number="9">Legyetek egymás iránt vendégszeretők zúgolódás nélkül.</verse>
				<verse number="10">Ki mily mértékben részesült a kegyelemben, úgy fordítsa azt másnak javára mint jó sáfárai Isten sokféle kegyelmének.</verse>
				<verse number="11">Ha valaki beszél, mintegy Isten szavaival beszéljen; ha valaki szolgálatot tesz, úgy tegye, mintha Istentől nyert erővel tenné; hogy mindenben Isten dicsőíttessék Jézus Krisztus által, kinek dicsőség és hatalom örökön örökké. Ámen.</verse>
				<verse number="12">Szeretteim! Ne ütközzetek meg azon tűzpróbán, melynek a ti kipróbáltatástokra ki vagytok téve, mintha valami új dolog történnék veletek;</verse>
				<verse number="13">hanem örüljetek, ha részt vehettek Krisztus szenvedésében, hogy majd az ő dicsőségének kinyilatkoztatásakor is vigadozva örvendhessetek.</verse>
				<verse number="14">Ha szidalmaznak titeket Krisztus nevéért, boldogok vagytok, mert az Isten tisztelete, dicsősége és ereje, és az ő lelke rajtatok nyugszik.</verse>
				<verse number="15">Senki azonban közületek ne szenvedjen mint gyilkos, vagy tolvaj, vagy átkozódó, vagy máséra vágyó.</verse>
				<verse number="16">Ha pedig mint keresztény ne szégyellje magát, hanem dicsőítse Istent e név miatt.</verse>
				<verse number="17">Mert ideje, hogy megkezdődjék az ítélet az Isten házán. Ha pedig rajtunk kezdődik, hogyan végződik azokon, akik nem hisznek az Isten evangéliumának?</verse>
				<verse number="18">És ha az igaz is csak alig üdvözül, hol lesz maradása az istentelennek és bűnösnek?</verse>
				<verse number="19">Ennekokáért azok is, kik Isten akarata szerint szenvednek, ajánlják fél lelkeiket a hűséges Teremtőnek jócselekedetek által.</verse>
			</chapter>
			<chapter number="5">
				<verse number="1">A közöttetek levő elöljárókat kérem én, mint elöljárótársuk és Krisztus szenvedéseinek tanúja, és egyszersmind részese az ő, jövőben megnyilatkozandó dicsőségének,</verse>
				<verse number="2">legeltessétek Isten nyáját, mely rátok bízatott, és viseljétek gondját, nem kényszerűségből, hanem szabad akaratból, Isten akarata szerint; és nem rút nyerészkedésből, hanem jó szándékból,</verse>
				<verse number="3">sem nem azért, hogy a választottak fölött uralkodjatok, hanem hogy a nyájnak példaképei legyetek szívből.</verse>
				<verse number="4">És majd mikor a főpásztor megjelenik, elveszitek a dicsőség hervadhatlan koronáját.</verse>
				<verse number="5">Hasonlóképen, ifjak, engedelmesek legyetek az öregebbeknek! Mindnyájan pedig tanúsítsatok egy más iránt alázatosságot, mert Isten a kevélyeknek ellenáll, az alázatosaknak pedig kegyelmet ad.</verse>
				<verse number="6">Alázzátok meg tehát magatokat az Isten hatalmas keze alatt, hogy a látogatás idején fölmagasztaljon titeket,</verse>
				<verse number="7">őrája bízván minden gondotokat, mert ő gondoskodik rólatok.</verse>
				<verse number="8">Józanok legyetek és vigyázzatok, mert a ti ellenségtek, az ördög, mint az ordító oroszlán, körüljár keresvén kit nyeljen el.</verse>
				<verse number="9">Álljatok neki ellent erős hittel és tudjátok meg, hogy ugyanazon szenvedés vár a ti testvéreitekre, kik e világon vannak!</verse>
				<verse number="10">A minden kegyelemnek Istenét pedig, ki bennünket Krisztus Jézusban az ő örök dicsőségére meghívott, maga fog bennünket, ha egy kevéssé szenvedtünk, tökéletesekké tenni, megerősíteni és megszilárdítani.</verse>
				<verse number="11">Őneki legyen dicsőség és uralom, mindörökkön örökké! Ámen.</verse>
				<verse number="12">Szilvánus, a hű testvér által, úgy vélem, röviden írtam nektek, intvén és biztosítván benneteket, hogy ez az Istennek igazi kegyelme, melyben ti álltok.</verse>
				<verse number="13">Üdvözöl benneteket a veletek együtt kiválasztott hitközség Babilonban, és Márk, az én fiam.</verse>
				<verse number="14">Köszöntsétek egymást szent csókkal! Kegyelem mindnyájatoknak, kik Krisztus Jézusban vagytok! Ámen.</verse>
			</chapter>
		</book>
		<book number="61">
			<chapter number="1">
				<verse number="1">Simon Péter, Jézus Krisztus szolgája és apostola, azoknak, kik velünk egyenlő hitben részesültek, a mi Istenünknek és az Üdvözítő Jézus Krisztusnak igazsága által.</verse>
				<verse number="2">Kegyelem és békeség nektek bővében, Istennek és a mi Urunk Jézus Krisztusnak ismeretében!</verse>
				<verse number="3">Valamint mindent, ami az életre és jámborságra szolgál, az ő isteni hatalma adott meg nekünk, annak ismerete révén, aki minket saját dicsőségénél és erejénél fogva meghívott,</verse>
				<verse number="4">aki által nekünk a legnagyobb és legdrágább Ígéreteket tette, hogy ezek folytán az isteni természetben részesek legyetek, menekülve a világban uralkodó kívánságnak romlottságától.</verse>
				<verse number="5">Legyetek tehát minden gonddal azon, hogy hitetekkel az erényt, az erénnyel pedig a tudományt,</verse>
				<verse number="6">a tudománnyal pedig az önmegtartóztatást, az önmegtartóztatással pedig a béketűrést,</verse>
				<verse number="7">a béketűréssel pedig a jámborságot, a jámborsággal pedig a testvéri szeretetet, a testvéri szeretettel pedig a felebaráti szeretetet szolgáljátok.</verse>
				<verse number="8">Mert ha ez megvan, és bőven megvan bennetek, nem engedi, hogy üresek és meddők legyetek a mi Urunk Jézus Krisztus ismeretében.</verse>
				<verse number="9">Mert akiben ez nincsen meg, az vak és tapogató, s megfeledkezik régi bűneinek tisztításáról.</verse>
				<verse number="10">Ennekokáért annál inkább legyetek rajta, testvérek, hogy jó cselekedetek által hivatástokat és kiválasztatástokat biztosítsátok; mert ha ezt cselekszitek, sohasem vetkeztek.</verse>
				<verse number="11">Mert így bőven megadatik nektek, hogy bemehessetek a mi Urunknak és Üdvözítő Jézus Krisztusunknak örök országába.</verse>
				<verse number="12">Ennélfogva meg nem szünlek benneteket erre mindenkor figyelmeztetni, noha ezen igazságban jártasok és erősek vagytok.</verse>
				<verse number="13">Kötelességemnek tartom ugyanis, míg e (testi) hajlékban lakom, benneteket intés által buzdítani;</verse>
				<verse number="14">miután biztos vagyok benne, hogy hajlékomnak lebontása csakhamar bekövetkezik, amint ezt a mi Urunk Jézus Krisztus is értésemre adta.</verse>
				<verse number="15">De rajta leszek, hogy erről halálom után is gyakorta megemlékezzetek.</verse>
				<verse number="16">Mert nem kieszelt meséket követtünk, midőn a mi Urunk Jézus Krisztusnak hatalmát és megjelenését tudtotokra adtuk, hanem mint akik szemlélői voltunk az ő nagyságának.</verse>
				<verse number="17">Midőn ugyanis az Atya Istentől megtiszteltetetett és megdicsőítetett, a magasztos dicsőségből ilyenféle szózat hangzott le hozzá: Ez az én szerelmes Fiam, kiben nekem kedvem telik, őt hallgassátok!</verse>
				<verse number="18">És mi ezt az égből jövő szózatot hallottuk, midőn a szent hegyen vele voltunk.</verse>
				<verse number="19">És ezáltal megerősíttetett a próféták jövendölése, melyre jól teszitek, ha figyeltek, mint a sötét helyen világító szövétnekre, míg a nap fel nem virrad és a hajnalcsillag fel nem tűnik szíveitekben;</verse>
				<verse number="20">mindenekelőtt megértvén azt, hogy az írásnak egy jövendölése sem származik tulajdon értelmezésből.</verse>
				<verse number="21">Mert emberi akaratból jövendölés soha nem származott, hanem a Szentlélektől sugalmazva szólottak az Isten szent emberei.</verse>
			</chapter>
			<chapter number="2">
				<verse number="1">Voltak azonban hamis próféták is a nép között, valamint tiköztetek is lesznek hazug tanítók, kik veszedelmes tévtanokat honosítanak meg, és az Urat, aki őket megváltotta, megtagadják, hirtelen romlást hozva magokra.</verse>
				<verse number="2">És sokan követik majd azoknak kicsapongásait, akik miatt az igazság útját szidalmazni fogják.</verse>
				<verse number="3">És fösvénységből költött szavakkal nyerészkednek majd rajtatok, akikre már régóta vár az ítélet, és akiknek romlása nem alszik.</verse>
				<verse number="4">Mert hiszen Isten még a vétkes angyaloknak sem kegyelmezett, hanem pokoli bilincsekbe verve, letaszította őket az örvénybe a gyötörtetésre, hogy ott fogvatartassanak az ítéletre.</verse>
				<verse number="5">Nem kegyelmezett a régi világnak sem, hanem csak Noét, az igazságnak hirdetőjét mentette meg nyolcadmagával, midőn a gonosz világra rázúdította a vízözönt.</verse>
				<verse number="6">És a szodomaiak és gomorrhaiak városait hamuvá égetvén, pusztulásra kárhoztatta, például állítván őket azoknak, kik valamikor gonoszul cselekesznek;</verse>
				<verse number="7">míg az elnyomott igaz Lótot, az elvetemültek bántalmazásától és fajtalan életmódjától megszabadította;</verse>
				<verse number="8">mert mindamellett amit látott, s hallott, igaz maradt, noha azok között lakott, kik az ő igaz lelkét napról napra gonosz cselekedetekkel gyötörték.</verse>
				<verse number="9">Az Úr ki tudja, menteni a kísértésből a jámborokat, a gonoszokat pedig az ítélet napjára a kínzásra megtartani.</verse>
				<verse number="10">Főleg pedig azokat, kik a testiségnek tisztátalan vágyait követik, a felsőbbséget megvetik, vakmerők, öntetszők, kik nem szégyenlenek istenkáromló szakadásokat támasztani,</verse>
				<verse number="11">holott az angyalok, kik erőre és hatalomra nézve nagyobbak, nem hoznak egymás ellen kárhoztató Ítéletet.</verse>
				<verse number="12">Ezek azonban, mint a természetöknél fogva elfogásra és megölésre szánt oktalan állatok, azt káromolják, amit nem értenek, s így a saját romlottságukban vesznek el,</verse>
				<verse number="13">és elveszik a gonoszságnak jutalmát, kik a napról-napra kínálkozó gyönyörökben találják élvezetüket, kéjelgésbe merült piszok- és szennyfoltok, kik vendégségeikben veletek lakmároznak,</verse>
				<verse number="14">kiknek szemei telve vannak paráznasággal és telhetetlen bűnnel. Elcsábítják az ingatag lelkeket, ezek az átoknak fiai, kiknek szíve be van gyakorolva a kapzsiságban.</verse>
				<verse number="15">Miután az igaz utat elhagyták, eltévedtek és a bózori Bálaám útján járnak, ki a gonoszság jutalmát szerette,</verse>
				<verse number="16">de meg is bűnhődött balgaságáért, mert a néma teherhordó állat emberi hangon megszólalva, megakadályozta a próféta esztelenségét.</verse>
				<verse number="17">Víz nélkül való kutak, forgószéltől hányatott fellegek ezek, akikre a sötétség homálya vár.</verse>
				<verse number="18">Mert nagy kevélyen semmitmondó hiábavalóságokat beszélve, buja testi vágyakat gerjesztenek azokban, kik alig hogy megmenekültek;</verse>
				<verse number="19">szabadságot Ígérve nekik, holott ők magok is a romlottságnak rabszolgái; mert aki által valaki legyőzetett, annak rabszolgája is.</verse>
				<verse number="20">Mert ha azok, akik a mi Urunknak és Üdvözítő Jézus Krisztusunknak ismerete által a világnak förtelmeitől megmenekültek, azokba újra belekeveredve legyőzetnek, utóbbi sorsuk rosszabbá lett az előbbinél.</verse>
				<verse number="21">Mert jobb lett volna nekik az igazság útját meg nem ismerni, mintsem annak megismerése után a nekik adott szent parancsolattól eltérni.</verse>
				<verse number="22">Mert megvalósul rajtok az az igaz közmondás, hogy: \az okádásához visszatért eb\; és: \a sár fertőjében megfürösztött sertés.\</verse>
			</chapter>
			<chapter number="3">
				<verse number="1">Íme, szeretteim! ezt a második levelet írom nektek, melyben intelmemmel fel akarom serkenteni a ti tiszta lelketeket,</verse>
				<verse number="2">hogy megemlékezzetek a szent prófétáknak és a ti apostolaitoknak szavairól és az Úrnak és Üdvözítőnek parancsolatairól, melyeket az imént említettem.</verse>
				<verse number="3">Először is tudjátok meg, hogy az utolsó napokban jönnek majd csalárdságban járó gúnyolódok, kik a saját vágyaikat követik,</verse>
				<verse number="4">s azt mondják: Hol van az ígéret, vagy az ő eljövetele? Hisz mióta atyáink elhunytak, minden úgy maradt, amint volt világ kezdetétől fogva!</verse>
				<verse number="5">Szándékosan felejtik ugyanis, hogy hajdan az ég volt, és a föld, Isten igéjének erejénél fogva a vízből, és a víz által képződött,</verse>
				<verse number="6">mely (ige) által az akkori világ vízzel elárasztva, elpusztult.</verse>
				<verse number="7">A mostani ég és föld pedig ugyanazon ige által tűzre vannak szánva, az ítéletnek és az istentelen emberek romlásának napjára.</verse>
				<verse number="8">Azt az egyet pedig ne felejtsétek el, szeretteim, hogy az Úr előtt egy nap annyi, mint ezer év, és ezer év, mint egy nap.</verse>
				<verse number="9">Nem késik az Úr az ő ígéretével, mint némelyek vélik; hanem türelemmel vár timiattatok, mert nem akarja, hogy némelyek elvesszenek, hanem hogy mindnyájan bűnbánatra térjenek.</verse>
				<verse number="10">Eljön majd az Úr napja, mint a tolvaj; amikor az egek nagy robajjal összeomlanak, az elemek a hőségtől elolvadnak, a föld pedig és a rajta levő alkotmányok összeégnek.</verse>
				<verse number="11">Ha tehát mindez el fog pusztulni, milyeneknek kell lennetek a szent életben és istenességben,</verse>
				<verse number="12">kik várva várjátok az Úr napjának eljövetelét, mely által az egek megégve felbomlanak, és az elemek a tűz hevétől elolvadnak?</verse>
				<verse number="13">Mi pedig az ő ígérete szerint új eget és új földet várunk, melyekben igazság lakozik.</verse>
				<verse number="14">Annakokáért, szeretteim, mivel ezt várjátok, azon legyetek, hogy szeplő nélkül és feddhetetlenül találjon benneteket békeségben,</verse>
				<verse number="15">és tekintsétek a mi Urunknak hosszútűrését reátok nézve üdvösnek, miként a mi szeretett testvérünk, Pál is megírta nektek, a neki adott bölcseség szerint;</verse>
				<verse number="16">amint minden levelében is szól erről, melyekben egyet-mást nehéz megérteni, amit a tudatlanok és állhatatlanok meghamisítanak, valamint egyéb Írásokat is, a saját veszedelmökre.</verse>
				<verse number="17">Ti tehát, testvérek, előre tudva ezt, óvakodjatok, nehogy az esztelenek tévelygésétől elragadtatva, saját erősségiekből kiessetek.</verse>
				<verse number="18">Inkább gyarapodjatok a kegyelemben és a mi Urunknak és az Üdvözítő Jézus Krisztusnak ismeretében. Övé legyen a dicsőség most és mindörökké! Ámen.</verse>
			</chapter>
		</book>
		<book number="62">
			<chapter number="1">
				<verse number="1">Ami kezdettől fogva volt, amit hallottunk, amit szemeinkkel láttunk, amit néztünk és kezeink tapintottak az élet igéjén, -</verse>
				<verse number="2">mert az élet megnyilatkozott, és mi láttuk és bizonyítjuk és hirdetjük nektek az örök életet, mely az Atyánál volt és nekünk megjelent; -</verse>
				<verse number="3">amit láttunk és hallottunk, azt hirdetjük nektek, hogy ti is egyesülve legyetek velünk, és mi egyesülve legyünk az Atyával és az ő Fiával, Jézus Krisztussal.</verse>
				<verse number="4">És ezt azért Írjuk nektek, hogy örüljetek és a ti örömetek teljes legyen.</verse>
				<verse number="5">És ez az izenet, melyet tőle hallottunk és nektek hirdetünk: hogy az Isten világosság, és benne nincs semmi sötétség.</verse>
				<verse number="6">Ha azt mondjuk, hogy egyesülve vagyunk vele és sötétben járunk, hazudunk és nem cselekszünk igazságot.</verse>
				<verse number="7">Ha pedig világosságban járunk, amint ő is világosságban van, akkor egyesülve vagyunk egymással, és Jézus Krisztusnak, az ő Fiának vére megtisztít bennünket minden bűntől.</verse>
				<verse number="8">Ha azt mondjuk, hogy nincs vétkünk, magunkat csaljuk meg, és az igazság nincsen bennünk.</verse>
				<verse number="9">Ha megvalljuk vétkeinket: ő hű és igazságos, hogy megbocsássa nekünk bűneinket és megtisztítson minden gonoszságtól.</verse>
				<verse number="10">Ha azt mondjuk, hogy nem vetkeztünk, meghazudtoljuk őt, és az ő igéje nincs mibennünk.</verse>
			</chapter>
			<chapter number="2">
				<verse number="1">Fiacskáim, ezt azért írom nektek, hogy ne vétkezzetek. De ha valaki vétkezett is, van szószólónk az Atyánál, Jézus Krisztus, az igaz;</verse>
				<verse number="2">és ő engesztelés a mi bűneinkért, és pedig nemcsak a mieinkért, hanem az egész világéért is.</verse>
				<verse number="3">És abból tudjuk meg. hogy őt ismerjük, ha az ő parancsolatait megtartjuk.</verse>
				<verse number="4">Aki azt mondja, hogy ismeri őt, és parancsolatait meg nem tartja, az hazug, és abban nincs igazság.</verse>
				<verse number="5">Aki pedig megtartja az ő igéjét, abban az Isten szeretete valóban tökéletes; és ebből ismerjük meg, hogy őbenne vagyunk.</verse>
				<verse number="6">Aki azt mondja, hogy őbenne lakik, annak úgy kell élni, mint ahogy ő élt.</verse>
				<verse number="7">Szeretteim! nem új parancsot írok nektek, hanem régi parancsot, mely meg volt nektek kezdettől fogva. A régi parancsolat az az ige, melyet hallottatok.</verse>
				<verse number="8">De új parancsolatot is írok nektek, mely megvalósult úgy őbenne, mint tibennetek, mert a sötétség elmúlt, és az igaz világosság már világít.</verse>
				<verse number="9">Aki azt mondja, hogy ő világosságban van, de embertársát gyűlöli, az még mindig sötétségben van.</verse>
				<verse number="10">Aki szereti embertársát, az a világosságban marad, és azon nincs megütköznivaló.</verse>
				<verse number="11">Aki azonban gyűlöli embertársát, az sötétségben van és sötétben jár. és nem tudja merre menjen, mert a sötétség elvakította szemeit.</verse>
				<verse number="12">Írok nektek, fiacskáim, mert megbocsáttatnak bűneitek az ő nevéért.</verse>
				<verse number="13">Írok nektek, atyák, mert megismertétek azt, ki kezdettől fogva van. Írok nektek, ifjak, mert meggyőztétek a gonoszt.</verse>
				<verse number="14">írok nektek, kisdedek, mert megismertétek az Atyát. írok nektek, fiatalok, mert erősek vagytok, és az Isten igéje megmarad bennetek, és a gonoszt legyőztétek.</verse>
				<verse number="15">Ne szeressétek a világot, se azt, ami a világon van! Ha valaki szereti a világot, abban nincs meg az Atyának szeretete,</verse>
				<verse number="16">mert minden, ami a világon van, a test kívánsága, a szemek kívánsága és az élet kevélysége, ami nem az Atyától, hanem a világtól van.</verse>
				<verse number="17">Pedig a világ elmúlik kívánságával együtt, aki Isten akaratát cselekszi, megmarad örökké.</verse>
				<verse number="18">Fiacskáim! itt a végső óra. És amint hallottátok, hogy antikrisztus jön: már most is sok antikrisztus támadt, amiből tudhatjuk, hogy itt a végső óra.</verse>
				<verse number="19">Közölünk támadtak, de nem tartoztak hozzánk, mert ha hozzánk tartoztak volna, bizonyára megmaradtak volna velünk, de ki kellett rajtok tűnni, hogy.nem mindenki tartozik hozzánk.</verse>
				<verse number="20">Ti azonban föl vagytok kenve a Szent által, és mindent tudtok.</verse>
				<verse number="21">Nem is azért Írtam nektek, mintha az igazságot nem tudnátok, hanem mint olyanoknak, akik tudják azt, és hogy az igazságból semmi hazugság nem származik.</verse>
				<verse number="22">Kicsoda hazug, ha az nem, aki tagadja, hogy Jézus a Krisztus? Aki tagadja az Atyát és a Fiút, az az antikrisztus.</verse>
				<verse number="23">Mindaz, aki tagadja a Fiút, nem hiszi az Atyát sem, aki vallja a Fiút, vallja az Atyát is.</verse>
				<verse number="24">Amit kezdettől fogva hallottatok, maradjon meg ti bennetek! Ha megmarad bennetek, amit kezdettől j fogva hallottatok, ti is megmaradtok a Fiúban és; az Atyában.</verse>
				<verse number="25">És ez az ígéret, melyet nekünk adott, az örök élet.</verse>
				<verse number="26">Ezt írtam nektek azokra nézve, kik titeket félre vezetnek.</verse>
				<verse number="27">Ti azonban (legyetek rajta,) hogy a kenet, melyet tőle nyertetek, meg maradjon bennetek. És nem szükség, hogy valaki titeket tanítson, hanem amint az ő kenete megtanít titeket mindenre, az igaz, és nem hazugság. És amint ő tanított titeket, maradjatok őbenne.</verse>
				<verse number="28">Igen, fiacskáim! maradjatok őbenne, hogy mikor majd megjelenik, bizalommal lehessünk és meg ne szégyeníttessünk általa az ő eljövetelekor.</verse>
				<verse number="29">Ha tudjátok, hogy igaz, tudjátok meg azt is, hogy mindaz, aki igazságot cselekszik, őtőle származott.</verse>
			</chapter>
			<chapter number="3">
				<verse number="1">Lássátok, mekkora szeretetet tanúsított irántunk az Atya, hogy Isten gyermekeinek neveztetünk és azok is vagyunk! Azért nem ismer minket a világ, mert őt nem ismeri.</verse>
				<verse number="2">Szeretteim! most Isten fiai vagyunk, de még nem tudjuk, hogy mik leszünk. Tudjuk azonban, hogy mikor megjelenik, hasonlók leszünk hozzá; mert látni fogjuk őt, amint van.</verse>
				<verse number="3">És mindaz, aki ezen reménységgel van iránta, megszenteli magát, amint hogy ő is szent.</verse>
				<verse number="4">Mindaz, aki bűnt cselekszik, kihágást is követ el; a bűn is kihágás.</verse>
				<verse number="5">És tudjátok, hogy ő azért jelent meg, hogy bűneinket elvegye, és őbenne nincsen bűn.</verse>
				<verse number="6">Mindaz, aki őbenne marad, nem vétkezik, és mindaz, aki vétkezik, nem látta őt, sem meg nem ismerte.</verse>
				<verse number="7">Fiacskáim! meg ne csaljon benneteket senki! Aki igazságot cselekszik, az igaz, valamint ő is igaz.</verse>
				<verse number="8">Aki bűnt cselekszik, az ördögtől van, mert az ördög kezdettől fogva vétkezik. Azért jelent meg az Isten Fia, hogy az ördög műveit lerontsa.</verse>
				<verse number="9">Mindaz, aki Istentől származott, bűnt nem cselekszik, mert az ő magva van benne, és nem vétkezhetik, mert Istentől származott</verse>
				<verse number="10">Erről ismerhetők meg az Isten fiai és az ördög fiai. Mindaz, aki nem igaz és nem szereti embertársát nem Istentől van;</verse>
				<verse number="11">mert ez az izenet, melyet kezdettől fogva hallottatok, hogy szeressétek egymást.</verse>
				<verse number="12">Nem úgy mint Káin, ki a gonosztól volt és megölte testvérét. És miért ölte meg? Mivel az ő cselekedetei gonoszak voltak, testvéréi pedig igazak.</verse>
				<verse number="13">Ne csodáljátok, testvérek, ha a világ gyűlöl titeket!</verse>
				<verse number="14">Mi tudjuk, hogy a halálból az életre jutottunk, mivel szeretjük felebarátainkat. Aki nem szeret, a halálban marad.</verse>
				<verse number="15">Mindaz, aki gyűlöli felebarátját, gyilkos. És tudjátok, hogy egy gyilkosnak sincs örök élete, mely benne maradandó volna.</verse>
				<verse number="16">Arról ismertük meg az Isten szeretetét, hogy ő életét adta miérettünk. Minekünk is oda kell hát adnunk életünket embertársainkért.</verse>
				<verse number="17">Aki bírja a világ javait és azt látja, hogy embertársa szűkölködik, és elzárja előle a szívét: hogyan maradhat abban az Isten szeretete?</verse>
				<verse number="18">Fiacskáim! ne szeressünk szóval, se nyelvvel, hanem cselekedettel és igazsággal!</verse>
				<verse number="19">Erről ismerjük meg, hogy az igazságban vagyunk és az ő színe előtt megnyugtatjuk szíveinket.</verse>
				<verse number="20">Mert ha szívünk vádol minket, Isten nagyobb a mi szívünknél és tud mindent.</verse>
				<verse number="21">Szeretteim! ha szívünk nem vádol bennünket, Isten iránt bizalommal vagyunk,</verse>
				<verse number="22">és bármit kérünk, megnyerjük tőle, mert az ő parancsolatait megtartjuk, és azt tesszük, ami előtte kedves.</verse>
				<verse number="23">És ez az ő parancsolata, hogy higyjünk az ő Fiának, Jézus Krisztusnak nevében, és szeressük egymást, amint a parancsot adta nekünk.</verse>
				<verse number="24">És aki megtartja az ő parancsolatait, az őbenne marad és ő abban. És hogy ő bennünk marad, azt a Lélekről tudjuk meg, melyet nekünk adott.</verse>
			</chapter>
			<chapter number="4">
				<verse number="1">Szeretteim! ne higyjetek minden szellemnek, hanem vizsgáljátok meg a szellemeket, vajjon Istentől vannak-e, mert sok hamis próféta ment szét a világba.</verse>
				<verse number="2">Erről ismerhető meg az Isten Lelke: Minden lélek, amely vallja, hogy Jézus Krisztus testben eljött, Istentől van.</verse>
				<verse number="3">És minden lélek, mely Jézust felosztja, nem Istentől van, és ez az antikrisztus, kiről hallottátok, hogy eljön, és már most a világon van.</verse>
				<verse number="4">Ti, fiacskáim, Istentől vagytok és amazt legyőztétek; mert nagyobb az, ki tibennetek van, mint aki a világon van.</verse>
				<verse number="5">Ők e világról valók, azért e világról beszélnek, és a világ hallgat rajok.</verse>
				<verse number="6">Mi Istentől vagyunk. Ki Istent ismeri, hallgat ránk; aki nem Istentől van, nem hallgat ránk. Erről ismerjük meg az igazság lelkét és a tévelygés szellemét.</verse>
				<verse number="7">Kedveseim! szeressük egymást, mert a szeretet Istentől van. És mindaz, aki szeret, Istentől származott és ismeri az Istent.</verse>
				<verse number="8">Aki nem szeret, nem ismeri az Istent; mert az Isten szeretet.</verse>
				<verse number="9">Abban nyilvánult meg az Isten szeretete miirántunk, hogy Isten az ő egyszülött Fiát küldötte a világra, hogy ő általa éljünk.</verse>
				<verse number="10">Ebben áll a szeretet; nem mintha mi szerettük volna az Istent, hanem mivel ő előbb szeretett minket és elküldötte Fiát engesztelésül a mi bűneinkért.</verse>
				<verse number="11">Kedvesim, ha Isten így szeretett minket, mi is tartozunk egymást szeretni.</verse>
				<verse number="12">Istent sohasem látta senki. Ha szeretjük egymást, Isten bennünk lakik és az ő szeretete tökéletes bennünk.</verse>
				<verse number="13">Arról ismerjük meg, hogy benne maradunk és Ő mibennünk, hogy az ő Lelkéből adott nekünk.</verse>
				<verse number="14">És mi láttuk és bizonyítjuk, hogy az Atya elküldötte Fiát, mint a világ Üdvözítőjét.</verse>
				<verse number="15">Bárki vallja, hogy Jézus az Isten Fia, abban az Isten marad, és ő az Istenben.</verse>
				<verse number="16">És mi megismertük és hittünk a szeretetben, mellyel Isten irántunk viseltetik. Isten a szeretet, és aki a szeretetben marad, Istenben marad és az Isten őbenne.</verse>
				<verse number="17">Annyiban tökéletes bennünk az Isten szeretete, amennyiben bizalommá tekintünk az Ítélet napja elé, mivel amilyen ő, olyanok vagyunk mi is e világon.</verse>
				<verse number="18">A szeretetben nincs félelem, hanem a tökéletes szeretet kizárja a félelmet, mert a félelem gyötrelemmel jár; aki pedig fél, nem tökéletes a szeretetben.</verse>
				<verse number="19">Mi tehát szeressük az Istent, mert Isten előbb szeretett minket.</verse>
				<verse number="20">Ha valaki azt mondja, hogy: Szeretem az Istent, és felebarátját gyűlöli, az hazug. Mert aki nem szereti felebarátját, akit lát, Istent, akit nem lát hogyan szerethetné?</verse>
				<verse number="21">És az a parancsunk van az Istentől, hogy aki Istent szereti, szeresse felebarátját is.</verse>
			</chapter>
			<chapter number="5">
				<verse number="1">Mindaz, aki hiszi, hogy Jézus a Krisztus, Istentől született. És mindaz, aki szereti azt, aki szült, szereti azt is, aki tőle született.</verse>
				<verse number="2">Arról ismerjük meg, hogy szeretjük az Isten szülötteit, ha Istent szeretjük és parancsolatait teljesítjük.</verse>
				<verse number="3">Mert abban áll az Isten szeretete, hogy parancsolatait megtartjuk, és az ő parancsolatai nem nehezek.</verse>
				<verse number="4">Mert mindaz, ami Istentől származott, meggyőzi a világot, és ez a győzelem, mely a világot meggyőzi, a mi hitünk.</verse>
				<verse number="5">Ki az, aki a világot meggyőzi, mint aki hiszi, hogy Jézus az Isten Fia?</verse>
				<verse number="6">Ez az, aki víz és vér által jött, Jézus Krisztus, nemcsak egyedül víz által, hanem víz és vér által. És a Lélek az, aki bizonyítja, hogy Krisztus az igazság.</verse>
				<verse number="7">Mert hárman vannak, akik bizonyságot tesznek a mennyben: az Atya, az Ige és a Szentlélek; és ez a három egy.</verse>
				<verse number="8">És hárman vannak, akik bizonyságot tesznek a földön: a Lélek, a víz és a vér; és ez a három egy.</verse>
				<verse number="9">Ha az emberek bizonyságát elfogadjuk, az Isten bizonysága nagyobb, mert ez az Istennek bizonysága, amely nagyobb, hogy bizonyságot tett az ő Fiáról.</verse>
				<verse number="10">Aki hisz az Isten Fiában, az önmagában bírja Isten bizonyságát. Aki nem hisz a Fiúnak, meghazudtolja őt, mert nem hisz annak a bizonyságnak, melyet Isten tett az ő Fiáról.</verse>
				<verse number="11">És abban áll a bizonyság, hogy Isten örök életet adott nekünk. És ez az élet az ő Fiában van.</verse>
				<verse number="12">Akinél a Fiú van, annak van élete; akinél a Fiú nincs, annak nincs élete.</verse>
				<verse number="13">Ezt azért írom, hogy tudjátok, hogy örök életetek van, kik hisztek az Isten Fia nevében.</verse>
				<verse number="14">És ebben áll a bizalom, mellyel iránta viseltetünk, hogy bármit kérjünk tőle az ő akarata szerint, meghallgat bennünket.</verse>
				<verse number="15">Ha tudjuk, hogy meghallgat bennünket, akármit kérjünk tőle, tudjuk, hogy van mit tőle kérnünk.</verse>
				<verse number="16">Aki tudja, hogy felebarátja nem halálra vivő bűnt követ el, könyörögjön, és az élet megadatik annak, aki nem halálosan vetkezett. Van halálra vivő bűn: nem ezért mondom, hogy valaki könyörögjön.</verse>
				<verse number="17">Minden igazságtalanság bűn; van azonban bűn, mely halálthozó.</verse>
				<verse number="18">Tudjuk, hogy mindaz, aki Istentől született, nem vetkezik; hanem az Istentől való származás megőrzi őt, és a gonosz nem fér hozzá.</verse>
				<verse number="19">Tudjuk, hogy Istentől vagyunk, és az egész világ gonoszságban fetreng.</verse>
				<verse number="20">És tudjuk, hogy az Isten Fia eljött és észt adott nekünk, hogy megismerjük az igaz Istent, és az ő igaz Fiában legyünk. Ez az igaz Isten és az örök élet.</verse>
				<verse number="21">Fiacskáim, őrizkedjetek a bálványoktól! Ámen.</verse>
			</chapter>
		</book>
		<book number="63">
			<chapter number="1">
				<verse number="1">A legidősebbik, Elekta asszonynak és gyermekeinek, kiket én igazán szeretek, és nemcsak én, hanem mindazok is, akik az igazságot megismerték,</verse>
				<verse number="2">az igazságért, mely bennünk marad és velünk lesz örökké.</verse>
				<verse number="3">Legyen veletek kegyelem, irgalom, békeség az Atya Istentől és a Jézus Krisztustól, az Atyának Fiától igazságban és szeretetben!</verse>
				<verse number="4">Igen örültem, hogy gyermekeid között olyanokat találtam, akik az igazságban járnak, amint parancsot kaptunk az Atyától.</verse>
				<verse number="5">És most kérlek téged, asszonyom, nem mintha új parancsot írnék neked, hanem ami megvolt kezdettől fogva, hogy szeressük egymást.</verse>
				<verse number="6">És ebben áll a szeretet, hogy az ő parancsolatai szerint járjunk. Mert ez a parancsolat, hogy amint kezdettől fogva hallottátok, aszerint járjatok.</verse>
				<verse number="7">Mert sok csaló ment szét a világba, akik nem vallják, hogy Jézus Krisztus testben megjelent. Az ilyen csaló és antikrisztus.</verse>
				<verse number="8">Vigyázzatok magatokra, hogy el ne veszítsétek, amit szereztetek, hanem hogy teljes jutalmat kapjatok.</verse>
				<verse number="9">Mindaz, aki eltér és nem marad meg Krisztus tanításában, az nem bírja az Istent. Aki megmarad a tanításban, azé az Atya is, meg a Fiú is.</verse>
				<verse number="10">Ha valaki hozzátok jön és e tanítást nem hozza magával, ne fogadjátok be őt házatokba, sőt ne is üdvözöljétek őt.</verse>
				<verse number="11">Mert aki üdvözli őt, részt vesz az ő gonosz cselekedeteiben.</verse>
				<verse number="12">Habár sok írnivalóm volna még, nem akartam papiroson és tintával, mert reménylem, hogy hozzátok mehetek és szemtől szembe beszélhetek veletek, hogy örömetek teljes legyen.</verse>
				<verse number="13">Üdvözölnek nővérednek, Elektának fiai.</verse>
			</chapter>
		</book>
		<book number="64">
			<chapter number="1">
				<verse number="1">A legidősebbik a szeretett Gájusnak, akit igazán szeretek.</verse>
				<verse number="2">Kedvesem! Azon imádkozom, hogy mindenben szerencsésen járj és egészséges légy, mint ahogy a lelked jó állapotban van.</verse>
				<verse number="3">Igen örültem, mikor a testvérek megérkeztek és tanúságot tettek a te igazságodról, miszerint te igazságban jársz.</verse>
				<verse number="4">Nincs nagyobb örömem, mint mikor azt hallom, hogy gyermekeim igazságban járnak.</verse>
				<verse number="5">Kedvesem! Helyesen teszed mindazt, amit a testvérekkel, főkép az idegenekkel cselekszel,</verse>
				<verse number="6">kik bizonyságot tettek a te szeretetedről az egyház színe előtt, és jól teszed, ha elkíséred őket Istenhez méltóan.</verse>
				<verse number="7">Mert az ő nevéért indultak el, anélkül hogy a pogányoktól valamit elfogadtak volna.</verse>
				<verse number="8">Az ilyeneket tehát minekünk kell befogadnunk, hogy az igazságban közreműködjünk.</verse>
				<verse number="9">Talán írtam volna az egyháznak, de az, aki szereti közöttük az első helyet elfoglalni, Diotrefes, nem fogad be bennünket.</verse>
				<verse number="10">Azért majd ha elmegyek, szemére hányom cselekedeteit, melyeket tesz, gonosz szavakkal fecsegve ellenünk, és még mintha ez sem volna neki elég, sem ő maga nem fogadja be a testvéreket, sem azoknak, akik be akarják fogadni, nem engedi és kizárja őket az egyházból.</verse>
				<verse number="11">Kedvesem! Ne kövesd a rosszat, hanem a jót! Aki jót cselekszik, az Istenből van; aki rosszat tesz, az nem látta Istent.</verse>
				<verse number="12">Demeterről mindenki jó bizonyságot tesz, még maga az igazság is, sőt mi is jó bizonyságot teszünk róla, és te tudod, hogy a mi bizonyságunk igaz.</verse>
				<verse number="13">Sok írnivalóm volna neked, de nem akartam neked tintával és tollal írni.</verse>
				<verse number="14">Reménylem ugyanis, hogy csakhamar meglátlak és szemtől szembe beszélünk. (15) Békeség neked! Üdvözölnek barátaid. Üdvözöld barátainkat név szerint!</verse>
			</chapter>
		</book>
		<book number="65">
			<chapter number="1">
				<verse number="1">Júdás, Jézus Krisztus szolgája és Jakabnak testvére, azoknak, kiket az Atyaisten szeret és Jézus Krisztus megtartott és meghívott!</verse>
				<verse number="2">Irgalmasság, békeség és szeretet nektek bővében!</verse>
				<verse number="3">Szeretteim! minden módon igyekezvén nektek közös üdvösségtekről írni, szükségesnek láttam Írásban kérni titeket, hogy harcoljatok a hitért, mely a szenteknek egyszer átadatott.</verse>
				<verse number="4">Mert beférkőztek bizonyos emberek, (kik ilyen büntetésre már régen ki vannak jelölve,) istentelenek, kik a mi Istenünk kegyelmét kicsapongásra fordítják és a mi egyedüli uralkodónkat és Urunkat Jézus Krisztust tagadják.</verse>
				<verse number="5">Figyelmeztetni akarlak tehát benneteket, habár mindezt jól tudjátok, hogy Jézus, miután népét Egyiptom földéről kiszabadította, később azokat, akik nem hittek, elpusztította.</verse>
				<verse number="6">Az angyalokat pedig, kik méltóságukat meg nem őrizték, hanem elhagyták lakóhelyüket, ama nagy napon tartandó Ítéletre, örökös bilincsek közt sötétségben tartja.</verse>
				<verse number="7">Miként Szodoma és Gomorrha és a szomszédos városok, melyek hasonlóképen bujálkodtak és más test után jártak, az örökös tűznek büntetésével lakóivá, példaképpé váltak.</verse>
				<verse number="8">Hasonlóképen ezek is, a testet megfertőztetik, a felsőbbséget megvetik, a méltóságot szidalmazzák.</verse>
				<verse number="9">Midőn Mihály főangyal az ördöggel vitatkozva Mózes teste miatt küzködött, nem merte rá kimondani a káromló Ítéletet, hanem azt mondotta: Az Úr parancsoljon neked!</verse>
				<verse number="10">Ezek pedig gyalázzák mindazt, amit nem értenek. Amit pedig természet szerint, mint az oktalan állatok, tudnak, az által romlásba jutnak.</verse>
				<verse number="11">Jaj nekik, mert Káin nyomán járnak és a jutalomért Bálaám tévedésébe esnek, és mint Koré a lázadásban, tönkremennek.</verse>
				<verse number="12">Ezek az ő lakomáiknál szégyenfoltok, kik tartózkodás nélkül lakmároznak, önmagokat hizlalják, víztelen felhők, melyeket a szelek idestova kergetnek, őszi, terméketlen, kétszer kiveszett, gyökerestül kitépett fák,</verse>
				<verse number="13">vad tengeri hullámok, melyek saját gyalázatukat tajtékozzák ki, bolygó csillagok, melyekre a sötétség vihara vár örökké.</verse>
				<verse number="14">Meg is jövendölte róluk Énok, Ádám után a hetedik, mondván: íme jön az Úr ezernyi szentjeivel,</verse>
				<verse number="15">hogy ítéletet tartson mindenek fölött, és megfenyítse mind az istenteleneket az ő gonoszságuk összes cselekedeteiért, melyeket gonoszul véghezvittek, és minden gazságért, melyet az istentelen bűnösök Isten ellen szólottak.</verse>
				<verse number="16">Zúgolódók, panaszkodók ezek, kik az ő kívánságaik szerint élnek, az ő szájok kevélységet beszél, kik haszonlesésből hízelegnek másoknak.</verse>
				<verse number="17">Ti azonban, szeretteim, emlékezzetek meg amaz időkről, melyeket előre hirdettek a mi Urunk Jézus Krisztusnak apostolai,</verse>
				<verse number="18">kik megmondották nektek, hogy az utolsó időben majd gúnyolódok jönnek, kik az ő kívánságaikat követik az istentelenségben.</verse>
				<verse number="19">Ezek azok, kik magokat elkülönítik, érzékies emberek, kikben nincsen Lélek.</verse>
				<verse number="20">Ti ellenben, szeretteim, épülődjetek a ti legszentebb hiteteken, imádkozzatok a Szentlélekben,</verse>
				<verse number="21">tartsátok meg magatokat az Isten szeretetében, és várjátok a mi Urunk Jézus Krisztusnak irgalmát az örök életre.</verse>
				<verse number="22">És ezeket feddjétek meg, mint elítélteket,</verse>
				<verse number="23">amazokat pedig mentsétek meg, kiragadván őket a tűzből. A többieken végre szánakodjatok félelemmel, és utáljátok még a test által megfertőzött ruhát is!</verse>
				<verse number="24">Annak pedig, kinek van hatalma titeket bűn nélkül megőrizni és a mi Urunk Jézus Krisztus eljövetelekor szeplőtelenül, örömmel telve az ő dicsőségének színe elé állítani,</verse>
				<verse number="25">egyedül Üdvözítő Istenünknek, a mi Urunk Jézus Krisztus által legyen dicsőség és magasztalás, uralkodás és hatalom minden idő előtt, most és mindörökkön örökké! Ámen.</verse>
			</chapter>
		</book>
		<book number="66">
			<chapter number="1">
				<verse number="1">Jézus Krisztus kinyilatkoztatása, melyet Isten reá bízott, hogy tudassa szolgáival, aminek csakhamar történnie kell; és kinyilatkoztatta szolgájának, Jánosnak, elküldvén hozzá angyalát,</verse>
				<verse number="2">ki bizonyságot tett az Isten igéjéről és bizonyságot Jézus Krisztusról mindenre nézve, amit látott.</verse>
				<verse number="3">Boldog aki olvassa és hallja ezen jövendölés igéit, és megtartja ami benne írva van; mert az idő közel van.</verse>
				<verse number="4">János a hét egyháznak Ázsiában. Kegyelem nektek és békeség attól, aki van, aki volt, és aki lesz és a hét szellemtől, kik trónja előtt vannak,</verse>
				<verse number="5">és Jézus Krisztustól, ki hű tanú, a halottak elsőszülötte és a föld királyainak fejedelme, aki minket szeretett és megmosott bűneinktől az ő vérében,</verse>
				<verse number="6">és királysággá és papokká tett minket Istennek és az ő Atyjának, őneki legyen dicsőség és uralom mindörökkön örökké! Ámen.</verse>
				<verse number="7">Íme jön a felhőkön, és látja őt minden szem, azok is, kik átszegezték őt. És sírni fognak rajta a föld minden nemzetségei. Úgy lészen. Ámen.</verse>
				<verse number="8">Én vagyok az Alfa és az Omega, a kezdet és a vég, úgymond az Úr Isten, aki van, aki volt és aki lesz, a mindenható.</verse>
				<verse number="9">Én, János, a ti testvéretek, bajtársotok a szenvedésben és a királyságban és a Jézus Krisztusban való béketűrésben, ama szigeten voltam, melynek neve Patmosz, az Isten igéjéért és a Jézus mellett tett bizonyságért.</verse>
				<verse number="10">Lélekben (elragadtatva) az Úr napján, hallottam hátam mögött nagy szózatot, minő a harsonáé,</verse>
				<verse number="11">mely így szólt: Amit látsz; írd könyvbe és küldd el a hét ázsiai egyháznak, Efezusba és Szmirnába, Pergamusba és Tiatirába, Szárdisba, Filadelfiába és Laodiceába.</verse>
				<verse number="12">És megfordultam, hogy lássam a hangot, mely velem beszélt; és megfordulva láttam hét arany-gyertyatartót,</verse>
				<verse number="13">és a hét arany-gyertyatartó között hasonlót az Emberfiához, felöltözve hosszú ruhába, és körülövezve mellén arany-övvel.</verse>
				<verse number="14">Feje pedig és haja fehér volt, mint a fehér gyapjú és mint a hő, és szemei mint a tűzláng</verse>
				<verse number="15">és lábai hasonlók a kemencében égő érchez, és hangja mint a nagy vizek zúgása;</verse>
				<verse number="16">és jobb kezében hét csillag volt, és szájából kétélű éles kard jött ki, és orcája mint a teljes erejében fénylő nap.</verse>
				<verse number="17">És midőn megláttam őt, leestem lábaihoz mint a halott, és ő reám tette jobb kezét, mondván: ne félj; én vagyok az első és az utolsó,</verse>
				<verse number="18">és az élő: meg voltam halva, s íme élek örökön örökké, és nálam vannak a halálnak és pokolnak kulcsai,</verse>
				<verse number="19">írd meg tehát amit láttál, és ami van, és aminek ezután kell történnie.</verse>
				<verse number="20">A hét csillag titka, melyeket jobb kezemben láttál, és a hét aranygyertyatartó: a hét csillag a hét egyház angyalai, a hét gyertyatartó pedig a hét egyház.</verse>
			</chapter>
			<chapter number="2">
				<verse number="1">Az efezusi egyház angyalának ezt írjad: Ezt mondja, aki a hét csillagot jobb kezében tartja, ki a hét aranygyertyatartó között jár:</verse>
				<verse number="2">Ismerem a te cselekedeteidet és fáradozásodat és béketűrésedet, és hogy a gonoszokat nem szenvedheted; és kérdőre vontad azokat, kik magokat apostoloknak mondják, holott nem azok, és hazugságon érted őket;</verse>
				<verse number="3">és van türelmed és szenvedtél az én nevemért és nem fáradtál bele.</verse>
				<verse number="4">De az a kifogásom ellened, hogy első szereteteddel fölhagytál.</verse>
				<verse number="5">Jusson tehát eszedbe, honnan estél ki és tarts bűnbánatot, és tedd előbbi cselekedeteidet, mert különben eljövök hozzád és elmozdítom helyéről gyertyatartódat, ha bűnbánatot nem tartasz.</verse>
				<verse number="6">Az azonban megvan benned, hogy gyűlölöd a Nikolaiták cselekedeteit, melyeket én is, gyűlölök.</verse>
				<verse number="7">Akinek füle van, hallja meg, mit mond a Lélek az egyházaknak: Aki győz, annak enni adok az élet fájáról, mely az én Istenemnek paradicsomában van.</verse>
				<verse number="8">És a szmirnai egyház angyalának ezt írjad: Ezt mondja az első és az utolsó, ki meg volt halva és él:</verse>
				<verse number="9">Ismerem a te szorongatásodat és szegénységedet, de gazdag vagy, és szidalmaznak azok, kik magokat zsidóknak mondják, holott nem azok, hanem a sátán zsinagógája.</verse>
				<verse number="10">Ne félj semmit attól, amit szenvedni fogsz! Íme az ördög némelyeket közöletek börtönbe vet, hogy megkísértessetek; és tíz napig szorongattatástok lesz. Légy hű mindhalálig és megadom neked az élet koronáját.</verse>
				<verse number="11">Kinek füle van hallja mit mond a Lélek az egyházaknak: Aki győz, azt nem bántja a második halál.</verse>
				<verse number="12">És a pergamusi egyház angyalának ezt írd: Ezt mondja, kinél a kétélű kard van:</verse>
				<verse number="13">Tudom hol lakol, ott, ahol a sátán trónja áll; és megőrződ nevemet és nem tagadtad meg hitemet ama napokban sem, midőn Antipas, az én hű tanúm, megöletett nálatok, ahol a sátán lakik.</verse>
				<verse number="14">De van némi kifogásom ellened, (az tudniillik), hogy vannak ott Bálaám tanításának követői, ki Bálákot arra tanította, hogy tegyen botrányt Izrael fiai előtt, hogy egyenek és paráználkodjanak;</verse>
				<verse number="15">úgy vannak tenálad is a Nikolaiták tanításának követői.</verse>
				<verse number="16">Hasonlóképen tarts bűnbánatot, mert ha nem, hirtelen rajtad ütök és harcolni fogok ellenök az én számnak kardjával.</verse>
				<verse number="17">Akinek füle van, hallja meg, mit mond a Lélek az egyházaknak: Aki győz, annak elrejtett mannát adok és adok neki egy fehér kövecskét, és a kövecskén új név lesz írva, melyet senki sem ismer, hanem csak aki megkapja.</verse>
				<verse number="18">És a tiatirai egyház angyalának ezt írjad: Ezt mondja az Isten Fia, kinek olyan szemei vannak, mint a tűzláng és lábai az aranyérchez hasonlók:</verse>
				<verse number="19">Ismerem cselekedeteidet, hitedet és szeretetedet, szolgálatodat és béketűrésedet, és legújabb tetteidet, melyek az előbbieket meghaladják.</verse>
				<verse number="20">De van ellened némi kifogásom, az, hogy megengeded Jezabel asszonynak, aki magát prófétanőnek mondja, hogy tanítson és elcsábítsa szolgáimat, hogy paráználkodjanak és egyenek a bálványáldozatokból.</verse>
				<verse number="21">És időt adtam neki, hogy bűnbánatot tartson, de nem akar megtérni paráznaságából.</verse>
				<verse number="22">Íme, az ágyba vetem őt, és akik vele bujálkodnak, nagy nyomorúságba jutnak, ha cselekedeteikért bűnbánatot nem tartanak.</verse>
				<verse number="23">És fiait halállal ölöm meg, és tudja meg minden egyház, hogy én vagyok a vesék és szívek vizsgálója, és mindenegyiteknek cselekedetei szerint fizetek. Nektek pedig</verse>
				<verse number="24">és a többieknek, kik Tiatirában vannak, azt mondom: Akik ennek a tanításnak birtokában nincsenek, és akik, mint mondják, a sátán mélységeit nem ismerik, nem rovok rátok más terhet,</verse>
				<verse number="25">hanem azt, amelyet hordoztok, viseljétek míg jövök.</verse>
				<verse number="26">És aki győz és az én cselekedeteimet mindvégig megtartja, annak hatalmat adok a pogányok fölött,</verse>
				<verse number="27">és kormányozza őket vaspálcával, és mint a cserépedények, összetörnek,</verse>
				<verse number="28">amint én is Atyámtól kaptam; és neki adom a hajnalcsillagot.</verse>
				<verse number="29">Akinek füle van, hallja meg, mit mond a Lélek az egyházaknak!</verse>
			</chapter>
			<chapter number="3">
				<verse number="1">És a szardisi egyház angyalának ezt írjad: Ezt mondja, aki az Isten hét szellemének és a hét csillagnak birtokában van: Ismerem cselekedeteidet, rád mondják, hogy élsz, holott meg vagy halva.</verse>
				<verse number="2">Légy ébren és erősítsd a többit, ami halófélben volt; mert cselekedeteidet nem találom tökéleteseknek az én Istenem előtt.</verse>
				<verse number="3">Jusson tehát eszedbe, mit kaptál és hallottál, és tartsd meg azt, és tarts bűnbánatot. Mert ha nem vigyázasz, úgy jövök hozzád, mint a tolvaj, és nem fogod tudni, mely órában jövök hozzád.</verse>
				<verse number="4">Mindazáltal van néhány kevés neved Szárdisban, kik nem szennyezték be ruháikat, és velem fognak járni fehér ruhákban, mert méltók rá.</verse>
				<verse number="5">Aki győz, az így fog fehér ruhákba öltöztetni, és nem törlőm ki nevét az élet könyvéből, és megvallom nevét Atyám előtt és az ő angyalai előtt.</verse>
				<verse number="6">Akinek füle van, hallja meg, mit mond a Lélek az egyházaknak.</verse>
				<verse number="7">És a filadelfiai egyház angyalának ezt írjad: Ezt mondja a Szent és az Igaz, kinél Dávid kulcsa van; ki amit megnyit, azt senki be nem zárja, amit bezár, azt senki ki nem nyitja:</verse>
				<verse number="8">Ismerem cselekedeteidet. Íme, ajtót nyitottam meg előtted, melyet senki be nem zárhat; mert noha kevés erőd van, mégis megtartottad az én igémet és nem tagadtad meg nevemet.</verse>
				<verse number="9">Íme, átadok neked némelyeket a sátán zsinagógájából, kik magokat zsidóknak mondják, holott nem azok, hanem hazudnak; íme, megteszem, hogy eljöjjenek és lábaidhoz boruljanak, és megtudják, hogy én szeretlek téged,</verse>
				<verse number="10">mert megtartottad az én béketűrésem igéjét, és én megőrizlek téged a kísértés órájától, mely az egész világra bekövetkezik, hogy megkísértse a földön lakókat.</verse>
				<verse number="11">Íme, csakhamar eljövök, tartsd meg amid van, hogy koronádat senki el ne vegye!</verse>
				<verse number="12">Aki győz, azt oszloppá teszem az én Istenem templomában, és nem távozik belőle többé; és reá írom az én Istenemnek nevét, és az én Istenem városának, az új Jeruzsálemnek nevét, mely az égből száll alá, az én Istenemtől, és az én új nevemet.</verse>
				<verse number="13">Akinek füle van, hallja meg, mit mond a Lélek az egyházaknak.</verse>
				<verse number="14">És a laodiceai egyház angyalának ezt írd: Ezt mondja az Ámen, a hű és igaz tanú, ki az Isten teremtésének kezdete.</verse>
				<verse number="15">Ismerem cselekedeteidet: hogy sem hideg nem vagy, sem meleg; bár hideg volnál, vagy meleg;</verse>
				<verse number="16">de mivel langyos vagy, és sem hideg, sem meleg, elkezdelek kivetni a számból.</verse>
				<verse number="17">Mert azt mondod: Gazdag vagyok és vagyonos, nem szorulok senkire; és nem tudod, hogy nyomorult vagy és ügyefogyott, szegény, vak és mezítelen.</verse>
				<verse number="18">Tanácsolom neked, végy tőlem tűzben kipróbált aranyat, hogy meggazdagodjál és fehér ruhákba öltözzél, és ne lássák ki mezítelenséged szégyene, és kend meg szemeidet szemkenőccsel, hogy láss.</verse>
				<verse number="19">Én akiket szeretek, megdorgálom és megfenyítem. Buzdulj fel tehát és tarts bűnbánatot!</verse>
				<verse number="20">Íme, az ajtónál állok és kopogtatok. Ha valaki az én szavamat hallja és ajtót nyit nekem, bemegyek hozzá és vele étkezem és ő énvelem.</verse>
				<verse number="21">Aki győz, magam mellé ültetem királyi székembe; amint én is győztem és Atyám mellett ültem az ő trónusán.</verse>
				<verse number="22">Akinek füle van, hallja meg, mit mond a Lélek az egyházaknak.</verse>
			</chapter>
			<chapter number="4">
				<verse number="1">Ezután néztem, és íme, megnyílt egy ajtó az égen, és az előbbi hang, melyet mint hozzámszóló harsonaszót hallottam, így szólt: Jöjj fel ide, és megmutatom neked, aminek ezután történnie kell.</verse>
				<verse number="2">És nyomban elragadtattam lélekben. És íme, egy trón állott a mennyben, és a trónon valaki ült.</verse>
				<verse number="3">És aki ült, annak tekintete hasonló volt a jászpishoz és szárdiskőhöz; és a trón körül smaragdszínű szivárvány volt.</verse>
				<verse number="4">És a trón körül huszonnégy szék, és a székeken huszonnégy vén ült, fehér ruhákba öltözve, fejükön arany koronákkal.</verse>
				<verse number="5">És a trónból villámok, hangok és mennydörgések törtek elő, és hét lámpa égett a trón előtt, ezek az Isten hét szellemei.</verse>
				<verse number="6">És a trónnal szemben kristályhoz hasonló üvegtenger volt, és a trón közepén és a trón körül négy élőlény telve szemekkel elől és hátul.</verse>
				<verse number="7">És az első élőlény hasonló volt az oroszlánhoz, a második élőlény hasonló a borjúhoz, a harmadik élőlénynek olyan ábrázatja volt, mint az embernek, és a negyedik élőlény hasonló volt a repülő sashoz.</verse>
				<verse number="8">És a négy élőlény közül mindegyiknek hat-hat szárnya volt, s köröskörül és belül telve tele voltak szemekkel; s nem volt nyugtok éjjel-nappal kiáltozván: Szent, Szent, Szent a mindenható Úr Isten, aki volt, van és lesz.</verse>
				<verse number="9">És midőn ezen élőlények dicsőséget, tiszteletet és áldást mondottak a trónonülőnek, az örökön örökké élőnek,</verse>
				<verse number="10">a huszonnégy vén leborult a trónonülő előtt, és imádták az örökön örökké élőt, és lerakták koronáikat a trón előtt, mondván:</verse>
				<verse number="11">Méltó vagy, Urunk, Istenünk, hogy dicsőségben, tiszteletben és hatalomban részesülj, mert te teremtettél mindent, és a te akaratodból lett és teremtetett.</verse>
			</chapter>
			<chapter number="5">
				<verse number="1">És láttam a trónonülőnek jobb kezében egy kívül-belül teleirt könyvet, mely hét pecséttel volt lepecsételve.</verse>
				<verse number="2">És láttam egy erős angyalt, ki fennhangon ezt hirdette: Ki méltó arra, hogy a könyvet megnyissa és annak pecsétjeit felbontsa?</verse>
				<verse number="3">És senki sem volt képes, sem az égen, sem a földön, sem a föld alatt a könyvet megnyitni, sem bele tekinteni.</verse>
				<verse number="4">És én sokat sírtam, mivelhogy senki sem találtatott méltónak arra, hogy a könyvet fölnyissa, sem hogy megláthassa.</verse>
				<verse number="5">De egy a vének közül monda nekem: Ne sírj! íme győzött a Júda nemzetségéből származó oroszlán, a Dávid gyökere, hogy a könyvet felnyithassa és hét pecsétjét felbonthassa.</verse>
				<verse number="6">És néztem; és íme a trón és a négy élőlény között és a vének között egy Bárány állott, mintegy megölve, melynek hét szarva volt és hét szeme, melyek az Istennek az egész földre kibocsátott hét szelleme.</verse>
				<verse number="7">És odament és elvette a trónonülőnek jobbjából a könyvet.</verse>
				<verse number="8">És mikor a könyvet kinyitotta, a négy élőlény és a huszonnégy vén leborultak a Bárány előtt, mindenegyikök hárfát tartva kezében és aranycsészét, telve illatszerekkel, mik a szentek imádságai;</verse>
				<verse number="9">és új éneket énekeltek, mondván: Méltó vagy, Uram, hogy a könyvet elvegyed és pecsétéit megnyissad, mert megölettél és megváltottál minket Istennek, a te véreddel minden nemzetségből és nyelvből, népből és nemzetből;</verse>
				<verse number="10">és Istenünknek országává és papokká tettél minket, és uralkodni fogunk a földön.</verse>
				<verse number="11">És néztem, és hallottam sok angyalnak szavát a trón, és az élőlények és a vének körül; számuk ezernyi ezer vala,</verse>
				<verse number="12">kik fönszóval mondák: Méltó a Bárány, ki megöletett, hogy hatalomban és istenségben, bölcseségben és erősségben, tiszteletben, dicsőségben és áldásban részesüljön.</verse>
				<verse number="13">És minden teremtményt, mely az égen, földön és a föld alatt, és mely a tengeren és benne van, mind hallottam, amint mondák: A trónonülőnek és a Báránynak legyen áldás és tisztelet, dicsőség és hatalom mindörökkön örökké!</verse>
				<verse number="14">És a négy élőlény monda: Ámen! És a huszonnégy vén leborult orcájára és imádta az örökön örökké élőt.</verse>
			</chapter>
			<chapter number="6">
				<verse number="1">És láttam, hogy a Bárány egyet a hét pecsét közül felbontott, és hallottam, amint egyik a négy élőlény közül mennydörgésszerű hangon így szólott: Jöjj és lásd!</verse>
				<verse number="2">És néztem, és íme egy fehér ló, és a rajta ülőnek nyíl volt a kezében, és koronát adtak neki, és kivonult diadalmasan, hogy győzzön.</verse>
				<verse number="3">És mikor a második pecsétet felnyitotta, hallottam a második élő lényt, amint azt mondotta: Jöjj és lásd!</verse>
				<verse number="4">És egy másik ló jött elő, egy pej, és a rajta ülőnek hatalom adatott, hogy elvegye a békét a földről, és hogy egymást öljék, és nagy kard adatott neki.</verse>
				<verse number="5">És mikor a harmadik pecsétet felnyitotta: hallottam a harmadik élőlényt, amint azt mondotta: Jöjj és lásd! És íme, egy fekete ló, és a rajta ülőnek kezében mérleg volt.</verse>
				<verse number="6">És a négy élőlény köréből szózatfélét hallottam, mely ezt monda: Egy mérce búza egy dénár és három mérce árpa egy dénár; a bornak és olajnak hagyj békét!</verse>
				<verse number="7">És mikor a negyedik pecsétet felnyitotta, hallottam a negyedik élőlény hangját, mely azt mondotta: Jöjj és lásd!</verse>
				<verse number="8">És íme, egy fakó ló, és aki rajta ült, annak neve Halál, és a pokol kísérte őt, és hatalom adatott neki a föld négy része fölött, hogy öldökölhessen fegyverrel, éhséggel és halállal és fenevadakkal.</verse>
				<verse number="9">És mikor az ötödik pecsétet felnyitotta, láttam az oltár alatt azoknak lelkeit, kik megölettek az Isten igéjeért és a bizonyságtételért, melynek hívei voltak,</verse>
				<verse number="10">és nagy szóval kiálták, mondván: Uram! te szent és igaz, meddig nem teszesz ítéletet és nem állasz boszut vérünkért azokon, kik a földön laknak?</verse>
				<verse number="11">És adtak nekik egy-egy fehér öltönyt, és azt mondták nekik, hogy várjanak még egy kis ideig, míg betelik bajtársaik és testvéreik száma, kik meg fognak öletni ép úgy, mint ők.</verse>
				<verse number="12">És láttam amint felnyitotta a hatodik pecsétet, és íme, nagy földindulás lőn, és a nap megfeketedett, mint a szőrzsák, és az egész hold olyan lett, mint a vér:</verse>
				<verse number="13">és a csillagok lehullottak a földre, miként a fügefa elhányja éretlen gyümölcsét, ha nagy szél rázza.</verse>
				<verse number="14">És az ég visszahúzódott, mint a begöngyölt könyv, s minden hegy és sziget kimozdult helyéből.</verse>
				<verse number="15">És a föld királyai, a fejedelmek és vezérek, a gazdagok és erősek, s minden szolga és szabad elrejtőzött a hegyek barlangjaiba és sziklaüregeibe,</verse>
				<verse number="16">és mondák a hegyeknek és kőszikláknak: Essetek ránk és rejtsetek el minket a trónonülőnek színe elől és a Báránynak haragjától;</verse>
				<verse number="17">mert eljött az ő haragjuknak nagy napja, és ki állhat meg?</verse>
			</chapter>
			<chapter number="7">
				<verse number="1">Azután négy angyalt láttam a földnek négy sarkán állni, kik föltartóztatták a földnek négy szelét, hogy ne fújjanak a földre, se a tengerre, se semmiféle fára.</verse>
				<verse number="2">És láttam egy más angyalt feljőni napkeletről; ki az élő Istennek jelét viselte és nagy szóval kiáltott a négy angyalnak, kiknek hatalmukban állt ártani a földnek és tengernek,</verse>
				<verse number="3">mondván: Ne ártsatok a földnek és tengernek, se a fáknak, míg a mi Istenünk szolgáit homlokukon meg nem jelöljük.</verse>
				<verse number="4">És hallottam a megjelöltek számát, száznegyvennégy ezren voltak megjelölve Izrael fiainak minden nemzetségéből.</verse>
				<verse number="5">Júda nemzetségéből tizenkétezer jelölt; Rúben nemzetségéből tizenkétezer jelölt; Gád nemzetségéből tizenkétezer jelölt;</verse>
				<verse number="6">Ázer nemzetségéből tizenkétezer jelölt; Neftali nemzetségéből tizenkétezer jelölt; Manasszes nemzetségéből tizenkétezer jelölt;</verse>
				<verse number="7">Simeon nemzetségéből tizenkétezer jelölt; Lévi nemzetségéből tizenkétezer jelölt; Izakár nemzetségéből tizenkétezer jelölt;</verse>
				<verse number="8">Zabulon nemzetségéből tizenkétezer jelölt; József nemzetségéből tizenkétezer jelölt; Benjámin nemzetségéből tizenkétezer jelölt.</verse>
				<verse number="9">Ezután láttam nagy sereget, melyet senki meg nem számlálhatott, minden nemzetből és nemzetségből, népekből és nyelvekből a trón előtt és a Bárány színe előtt állni, fehér ruhákba öltözve, pálmákkal kezükben;</verse>
				<verse number="10">és fennszóval kiáltották, mondván: Üdv a mi Istenünknek, ki a trónon ül, és a Báránynak!</verse>
				<verse number="11">És az összes angyalok a trón és a vének és a négy élőlény körül álltak, és a trón előtt arcukra borultak és imádták Istent,</verse>
				<verse number="12">mondván: Ámen. Áldás, dicsőség, bölcseség, hálaadás, tisztelet, hatalom és erősség legyen a mi Istenünknek mindörökkön örökké! Ámen.</verse>
				<verse number="13">És megszólalván egy a vének közöl, monda nekem: Ezek, akik fehér köntösökbe vannak öltözködve, kicsodák és honnan Jöttek?</verse>
				<verse number="14">És mondottam neki: Uram! te tudod. És monda nekem: Ezek azok, kik nagy szorongatásból jöttek és megmosták ruháikat és megfehérítették a Bárány vérében.</verse>
				<verse number="15">Azért vannak az Isten trónja előtt és szolgálnak neki éjjel-nappal az ő templomában, és aki a trónon ül, fölöttük lakik;</verse>
				<verse number="16">nem éheznek, sem nem szomjaznak többé, sem a nap nem éri őket, sem valami hőség,</verse>
				<verse number="17">mert a Bárány, ki a trón közepén áll, legelteti őket és elvezeti az élő vizek forrásaihoz és letöröl az Isten minden könnyet az ő szemeikből.</verse>
			</chapter>
			<chapter number="8">
				<verse number="1">És midőn felnyitotta a hetedik pecsétet, csendesség lőn a mennyben mintegy fél óráig.</verse>
				<verse number="2">És láttam hét angyalt állni az Isten színe előtt és hét harsona adatott nekik.</verse>
				<verse number="3">És jött egy másik angyal és megállott az oltár előtt, kezében arany tömjénezővel; és sok jő illatszert adtak neki, hogy tegyen minden szentek imádságaiból az aranyoltárra, mely az Isten trónja előtt van.</verse>
				<verse number="4">És felszállott a szentek imádságaiból álló illatszerek füstje az angyal kezéből Isten elé.</verse>
				<verse number="5">És fogta az angyal a tömjénezőt és megtöltötte az oltár tüzéből és ledobta a földre, és lett mennydörgés és csattogás, villámlások és nagy földindulás.</verse>
				<verse number="6">És a hét angyal, kiknél a hét harsona volt, készültek, hogy megfújják a harsonát.</verse>
				<verse number="7">És az első angyal megfújta a harsonát, és lett jégeső és tűz, vérrel vegyest, és lehullott a földre, és a földnek egy harmada megégett, és a fáknak harmadrésze elhamvadt, és minden zöld fű leperzselődött.</verse>
				<verse number="8">És a második angyal megfújta a harsonát, és mint egy tűzzel égő nagy hegy szakadt a tengerbe, és a tenger harmadrésze vérré vált,</verse>
				<verse number="9">és a tengerben élő teremtmények harmadrésze kihalt, és a hajók harmadrésze elpusztult.</verse>
				<verse number="10">És a harmadik angyal megfújta a harsonát, és leesett az égről egy nagy csillag, mely égett, mint a fáklya, és a folyók harmadrészébe esett és a vizek forrásaiba.</verse>
				<verse number="11">És a csillag neve üröm. És a vizek harmadrésze ürömmé vált, és sok ember meghalt a vizektől, mert keserűek lettek.</verse>
				<verse number="12">És a negyedik angyal megfújta a harsonát; és csapás érte harmadrészét a napnak és harmadrészét a holdnak és harmadrészét a csillagoknak, úgy, hogy harmadrészek elhomályosodott és harmadrésze nem világított a napnak, úgyszintén az éjnek sem.</verse>
				<verse number="13">És láttam és hallottam egy sasnak hangját, mely az ég közepén átröpült és fönnhangon kiáltá: Jaj, jaj, jaj a földön lakóknak a többi harsonaszó miatt, melyet a három angyal fog még fújni.</verse>
			</chapter>
			<chapter number="9">
				<verse number="1">És az ötödik angyal megfújta a harsonát, és láttam, hogy az égről egy csillag leesett a földre, és neki adatott a mélység kútjának kulcsa.</verse>
				<verse number="2">És kinyitotta a mélység kútját, és fölszállott a kútnak füstje, mintegy nagy kemence füstje, és elhomályosodott a nap és a levegő a kútnak füstjétől.</verse>
				<verse number="3">És a kútnak füstjéből sáskák jöttek ki a fődre, és olyan, amilyen a földi skorpióknak van,</verse>
				<verse number="4">és meghagyatott nekik, hogy a föld füvét ne bántsák, se semmi zöldet, se semmi fát, hanem csak azokat az embereket, akiknek homlokán nincs meg az Isten jele.</verse>
				<verse number="5">És meghagyatott nekik, hogy ne öljék meg őket, hanem hogy kínozzák öt hónapig; és az ő kínzásuk olyan, mint a skorpió kínzása, mikor az embert megcsípi.</verse>
				<verse number="6">És ama napokban keresni fogják az emberek a halált és nem találják; és kivannak meghalni, de a halál fut előlük.</verse>
				<verse number="7">És a sáskák alakja hasonló volt a harcra kész lovakéhoz; és fejőkön aranyhoz hasonló koronaféle volt, és ábrázatuk, mint az ember ábrázatja.</verse>
				<verse number="8">És olyan sörényök volt, mint az asszonyok haja, és fogaik olyanok voltak, mint az oroszlánok fogai;</verse>
				<verse number="9">és olyan mellvértjeik voltak, mint a vaspáncélok, és szárnyaik csattogása mint a viadalra száguldó soklovas szekerek zörgése;</verse>
				<verse number="10">és a farkuk hasonló volt a skorpiókéhoz, és a farkukon fullánkok voltak, és hatalmuk volt az embereknek ártani öt hónapig.</verse>
				<verse number="11">És király volt fölöttük a mélység angyala, kinek neve zsidóul Abaddon, görögül pedig Apollion, míg latin neve Eszterminans = Pusztító.</verse>
				<verse number="12">Az egyik jaj elmúlt, és íme ezután még két jaj következik.</verse>
				<verse number="13">És a hatodik angyal megfújta a harsonát, és hallottam egy hangot az aranyoltár szarvai közül, mely az Isten szemei előtt van,</verse>
				<verse number="14">amint azt mondotta a hatodik angyalnak, ki a harsonát tartotta: Oldd fel a négy angyalt, kik meg vannak kötve a nagy folyóvíznél, Eufratesnél!</verse>
				<verse number="15">És feloldatott a négy angyal, kik készen voltak minden órára és napra, hónapra és évre, hogy megöljék az emberek harmadrészét.</verse>
				<verse number="16">És a lovas sereg száma húszezer-szer tízezer volt. És hallottam számukat.</verse>
				<verse number="17">És így láttam a lovakat látomásban; és akik rajtok ültek, tüzes, sötétkék és kénkő színű páncéljaik voltak, és a lovak fejei olyanok voltak, mint az oroszlánfejek; és szájukból tűz és füst és kéngáz tódult ki.</verse>
				<verse number="18">És e három csapással öletett meg az emberek harmadrésze, tűzzel, füsttel és kéngázzal, mely azoknak szájából kitódult.</verse>
				<verse number="19">Mert a lovak ereje szájokban és farkokban van, mert farkaik hasonlók a kígyókhoz, melyeknek fejők van és azokkal ártanak.</verse>
				<verse number="20">És a többi emberek, kik nem ölettek meg e csapások által, mégsem tartottak bűnbánatot tetteikért, hogy ne imádnák az ördögöket, az arany-, ezüst-, réz-, kő-, és fabálványokat, melyek se látnak, se hallanak, sem járni nem tudnak,</verse>
				<verse number="21">és nem tartottak bűnbánatot gyilkosságaikért, sem varázslásaikért, sem paráznaságukért, sem tolvajlásaikért.</verse>
			</chapter>
			<chapter number="10">
				<verse number="1">És láttam egy másik hatalmas angyalt, amint leszállott a mennyből, felhőbe öltözve és szivárvánnyal a fején, és arca olyan volt, mint a nap, és lábai mint tüzes oszlopok;</verse>
				<verse number="2">és kezében nyitott könyvecskét tartott, és jobb lábát a tengerre tette, a balt pedig a földre;</verse>
				<verse number="3">és nagy hangon kiáltott, mint mikor az oroszlán ordít. És miután kiáltott, megszólalt a hét mennydörgés hangja.</verse>
				<verse number="4">És miután a hét mennydörgés szava elhangzott, írni akartam, de szózatot hallottam az égből, mely az monda nekem: Pecsételd le amit a hét mennydörgés mondott, és meg ne írd!</verse>
				<verse number="5">És az angyal, kit a tengeren és a földön láttam állani, fölemelte kezét az égre,</verse>
				<verse number="6">és megesküdött az örökön örökké élőre, ki az eget és bennevalókat, a földet és a bennevalókat, s a tengert és a bennevalókat teremtette, - hogy idő többé nem leszen,</verse>
				<verse number="7">hanem a hetedik angyal szavának napjaiban, mikor majd harsonázni kezd, beteljesül az Isten titka, amint kihirdette az ő szolgái, a próféták által.</verse>
				<verse number="8">És ismét hallottam szózatot az égből, mely velem beszélt és azt mondotta: Menj és vedd el a kinyitott könyvet a tengeren és a földön álló angyal kezéből.</verse>
				<verse number="9">És odamentem az angyalhoz, s mondám neki, hogy adja át nekem a könyvet. És monda nekem: Vedd a könyvet és nyeld le; és megkeseríti gyomrodat, de a szádban édes lesz, mint a méz.</verse>
				<verse number="10">És elvettem a könyvet az angyal kezéből és lenyeltem, és a számban édes volt, mint a méz, de mikor lenyeltem, gyomorégést éreztem.</verse>
				<verse number="11">És monda nekem: Ismét jövendölnöd kell a pogányoknak és népeknek, a nyelveknek és sok királyoknak.</verse>
			</chapter>
			<chapter number="11">
				<verse number="1">És vesszőhöz hasonló nádszál adatott nekem ezen mondással: Kelj föl és mérd meg az Isten templomát és az oltárt és a benne imádkozókat.</verse>
				<verse number="2">A pitvart azonban, mely a templomon kívül van, hagyd ki és ne mérd meg, mert az a pogányoknak adatott, és a szent várost negyvenkét hónapig fogják taposni.</verse>
				<verse number="3">És megadom két tanúmnak, hogy jövendöljenek ezerkétszázhatvan napig, szőrzsákba öltözve.</verse>
				<verse number="4">Ez az a két olajfa és két gyertyatartó, melyek a föld ura előtt állnak.</verse>
				<verse number="5">És ha valaki ártani akar nekik, tűz jön ki szájokból és megemészti elleneiket; és ha valaki bántani akarja őket, annak így kell megöletnie.</verse>
				<verse number="6">Ezeknek hatalmok van az eget bezárni, hogy jövendölésük napjaiban eső ne essék, és hatalmok van a vizek fölött, hogy azokat vérré változtassák és a földet mindennemű csapással sújtsák, ahányszor akarják.</verse>
				<verse number="7">És mikor majd bizonyságtételüket bevégezték, a mélységből feljövő vadállat hadat indít ellenök és legyőzi őket és megöli.</verse>
				<verse number="8">És testeik feküdni fognak a nagy város utcáin, mely lelkiképen Szodomának és Egyiptomnak neveztetik, ahol az ő Űrök is megfeszíttetett</verse>
				<verse number="9">És látni fogják sokan a nemzetek és népek, a nyelvek és pogányok közül az ő holttesteiket három és fél napon át, és tetemeiket nem hagyják sírba tenni.</verse>
				<verse number="10">És a föld lakói örülnek rajtok és vigadnak; és ajándékokat küldenek egymásnak, mivelhogy e két próféta zaklatta a földön lakókat.</verse>
				<verse number="11">És negyedfél nap múlva beléjök szállt az élet lelke Istentől. És talpra álltak és nagy félelem szállta meg azokat, akik látták őket.</verse>
				<verse number="12">És nagy szózatot hallottak az égből, mely azt monda nekik: Jöjjetek fel ide! És fölmentek az égbe felhőben, és ellenségeik látták őket.</verse>
				<verse number="13">És azon órában nagy földindulás lőn és a város tizedrésze összeomlott és a földindulásban névszerint hétezer ember megöletett, a többiek pedig megrémülve dicsőítették az ég Istenét.</verse>
				<verse number="14">A második jaj elmúlt, de íme jön a harmadik jaj csakhamar!</verse>
				<verse number="15">És a hetedik angyal megfújta a harsonát, és nagy szózatok hangzottak az égben, mondván: E világ országa a mi Urunké és az ő Krisztusáé lett, és uralkodni fog örökön örökké. Ámen.</verse>
				<verse number="16">És a huszonnégy vén, kik az Isten színe előtt ülnek székeiken, arcra borultak és imádták Istent, mondván:</verse>
				<verse number="17">Hálát adunk neked, mindenható Úr Isten! ki vagy és voltál és leszesz; mivel elfoglaltad nagy hatalmadat és uralkodói.</verse>
				<verse number="18">A pogányok haragudtak, de eljött a te haragod és az idő, hogy a holtak megítéltessenek és megadassák a jutalom szolgáidnak, a prófétáknak és szenteknek, és a te nevedet félőknek, kicsinyeknek és nagyoknak, és hogy kiirtassanak azok, kik a földet megrontották.</verse>
				<verse number="19">És megnyílt az Isten temploma a mennyben; és látható volt szövetségének szekrénye az ő templomában s villámlás és csattogás, földindulás és nagy jégeső támadt.</verse>
			</chapter>
			<chapter number="12">
				<verse number="1">És nagy jel tűnt fel az égen: Egy asszony, a napba öltözve és a hold a lábai alatt és a fején tizenkét csillagú korona;</verse>
				<verse number="2">és viselős lévén, kiáltozott vajúdva, minthogy szülési fájdalmak gyötörték.</verse>
				<verse number="3">És látható volt egy másik jel az égen, és íme, egy nagy vörös sárkány, melynek hét feje volt és tíz szarva, és fejein hét korona,</verse>
				<verse number="4">és farka maga után vonta az ég csillagainak harmadrészét és levetette őket a földre és a sárkány a szülni készülő asszony elé állott, hogy mihelyt szül, gyermekét azonnal felfalja.</verse>
				<verse number="5">És fiú-magzatot szült, ki vaspálcával vala kormányzandó az összes nemzeteket; és a fia elragadtatott Istenhez és az ő trónusához,</verse>
				<verse number="6">az asszony pedig elmenekült a pusztába, hol hely volt készítve számára Istentől, hogy ott táplálkozzék ezerkétszázhatvan napig.</verse>
				<verse number="7">És nagy harc támadt az égben: Mihály és az ő angyalai küzdöttek a sárkánnyal és a sárkány harcolt és az ő angyalai;</verse>
				<verse number="8">de nem győztek és nem volt többé helyök az égben.</verse>
				<verse number="9">És levettetett az a nagy sárkány, a vén kígyó, ki ördögnek és sátánnak neveztetik, ki az egész világot elcsábítja; és ledobatott a földre és angyalai vele együtt letaszíttattak.</verse>
				<verse number="10">És nagy szózatot hallottam az égben, mely ezt monda: Most az üdvösség és az erő és az ország a mi Istenünké lett, és a hatalom az ő fölkentjéé; mert letaszíttatott a mi testvéreink vádlója, ki őket a mi Istenünk színe előtt éjjel-nappal vádolta.</verse>
				<verse number="11">És ők legyőzték őt a Bárány véreért és az ő bizonyságtételének igéjeért, és nem kímélték saját életöket mindhalálig.</verse>
				<verse number="12">Ennekokáért vigadjatok egek és kik azokban laktok! Jaj a földnek és tengernek, mert az ördög leszállott hozzátok s nagy az ő haragja, mivel tudja, hogy kevés ideje van.</verse>
				<verse number="13">És miután a sárkány látta, hogy levettetett a földre, üldözte az asszonyt, ki a fiú magzatot szülte;</verse>
				<verse number="14">és az asszony két nagy sasszárnyat kapott, hogy elrepülhessen helyére a pusztába, ahol táplálkozik egy ideig és időkig és fél ideig, távol a kígyó színétől.</verse>
				<verse number="15">És a kígyó az asszony után mintegy folyóvizet lövellt a szájából, hogy az árral elragadtassa őt.</verse>
				<verse number="16">De a föld segített az asszonyon, mert feltátotta száját és elnyelte a folyóvizet, melyet a sárkány szájából kilövellt.</verse>
				<verse number="17">És a sárkány megharagudott az asszonyra és elment harcolni a többiekkel, kik ivadékából származnak, kik az Isten parancsolatait megtartják és Jézus krisztus bizonyságtételét bírják. (18) És megállott a tenger fövényén.</verse>
			</chapter>
			<chapter number="13">
				<verse number="1">És láttam a tengerb ől feljönni egy vadállatot, melynek hét feje volt és tíz szarva, és szarvain tíz korona, és fejein istenkáromló nevek.</verse>
				<verse number="2">És a vadállat, melyet láttam, hasonló volt a párduchoz, és lábai, mint a medve lábai, és szája, mint az oroszlán szája. És a sárkány átadta neki erejét és nagy hatalmát.</verse>
				<verse number="3">És láttam, hogy fejei közöl egy mintha halálra lett volna sebezve, de halálos sebe meggyógyult. És az egész föld elbámult a vadállaton.</verse>
				<verse number="4">És imádták a sárkányt, ki hatalmat adott a vadállatnak; és imádták a vadállatot, mondván: Ki hasonlít a vadállathoz és ki küzdhet meg vele?</verse>
				<verse number="5">És olyan szája volt neki, mellyel nagyokat és káromlásokat mondott; és hatalma volt így cselekedni negyvenkét hónapig.</verse>
				<verse number="6">És feltátotta száját a káromlásra Isten ellen, hogy káromolja az ő nevét és hajlékát és azokat, kik az égben laknak.</verse>
				<verse number="7">És megadatott neki, hogy hadakozzék a szentekkel és legyőzze őket. És hatalom adatott neki minden nemzetség és nép, nyelv és nemzet fölött,</verse>
				<verse number="8">és imádták őt mindnyájan, kik a földön laknak, kiknek nevei nincsenek beírva a Bárány életkönyvébe, ki megöletett világ kezdetétől.</verse>
				<verse number="9">Akinek füle van, hallja meg!</verse>
				<verse number="10">Aki mást fogságra visz, fogságba kerül; aki karddal öl, annak karddal kell megöletnie. Itt van a szentek béketűrése és hite.</verse>
				<verse number="11">És láttam más vadállatot feljönni a földből, és két szarva volt, hasonló a Bárány szarvához, és úgy beszélt, mint a sárkány.</verse>
				<verse number="12">És az előbbi vadállatnak minden hatalmával rendelkezett annak szemeláttára; és megtette, hogy a föld és rajta lakók imádták az első vadállatot, melynek halálos sebe meggyógyult.</verse>
				<verse number="13">És nagy csodákat művelt, úgy hogy tüzet is szállított le az égből a földre az emberek szemeláttára.</verse>
				<verse number="14">És megtévesztette a földön lakókat a jelekkel, melyeket a vadállat jelenlétében művelni megadatott neki, azt mondván a földön lakóknak, hogy emeljenek bálványképet, a vadállatnak mely karddal megsebesíttetett, de fölépült.</verse>
				<verse number="15">És megadatott neki, hogy a vadállat képének lelket adjon, és hogy a vadállat képe beszéljen és megtehesse, hogy akik nem imádják a vadállat képét, megölessenek.</verse>
				<verse number="16">És megteszi, hogy mindenkinek, kicsinynek és nagynak, gazdagnak és szegénynek, szabadnak és rabnak, bélyeg legyen a jobb kezén, vagy a homlokukon,</verse>
				<verse number="17">és hogy senki ne vehessen vagy adhasson, hanem csak aki a vadállat bélyegét, vagy nevét, vagy nevének számát viseli.</verse>
				<verse number="18">Itt a bölcseség. Akinek esze van, fejtse meg a vadállat számát. Mert egy embernek száma az, és az ő száma hatszázhatvanhat.</verse>
			</chapter>
			<chapter number="14">
				<verse number="1">És néztem és íme a Bárány Sión hegyén állott és vele száznegyvennégyezren, kiknek homlokára oda volt írva az ő neve és az ő Atyja neve.</verse>
				<verse number="2">És szózatot hallottam az égből, mint sok vizek zúgását és nagy mennydörgés szavát; és a szózat, melyet hallottam, olyan volt, mint a hárfáikat pengető hárfások játéka.</verse>
				<verse number="3">És egy újfajta éneket zengtek a trón előtt és a négy élőlény és a vének előtt; és az éneket senki sem tudta mondani, hanem csak az a száznegyvennégyezer, kik megváltattak a földről.</verse>
				<verse number="4">Ezek azok, kik magokat asszonyokkal meg nem fertőztették, mivelhogy szüzek. Ezek követik a Bárányt, bárhova megy. Ezek kiváltattak az emberek közül első zsengék gyanánt az Istennek és a Báránynak,</verse>
				<verse number="5">és az ő szájokban nem találtatott hazugság, mert ők szenny nélkül állnak az Isten trónja előtt.</verse>
				<verse number="6">És láttam egy más angyalt az ég közepén repülni, kezében az örök evangéliummal, hogy hirdesse a földön lakóknak és minden nemzetnek és nemzetségnek, nyelvnek és népnek,</verse>
				<verse number="7">fennhangon mondván: Féljétek az Urat és dicsőítsétek őt, mert eljött az ő ítéletének órája; és imádjátok őt, ki az eget és földet, a tengert és a vízi óriásokat teremtette!</verse>
				<verse number="8">És más angyal jött irtana, ki így szólt: Elesett, elesett ama nagy Babilon, mely az ő paráznasága haragborával megitatott minden nemzetet.</verse>
				<verse number="9">És ezek után egy harmadik angyal következett, ki nagy szóval monda: Aki a vadállatot és annak képét imádja, és fölveszi bélyegét homlokára vagy kezére,</verse>
				<verse number="10">az inni fog az Isten haragjának borából is, mely vegyítés nélkül töltetett az ő haragpoharába, s tűzzel és kénkővel fog kínoztatni a szent angyalok színe előtt és a Bárány színe előtt;</verse>
				<verse number="11">és az ő kínjaiknak füstje fölszáll örökön örökké; és nem lesz nyugalmuk se éjjel se nappal azoknak, kik imádták a vadállatot és annak képét, és aki fölveszi nevének bélyegét.</verse>
				<verse number="12">Ebben áll a szentek béketűrése, kik megtartják az Isten parancsolatait és Jézus hitét.</verse>
				<verse number="13">És szózatot hallottam az égből, mely azt monda nekem: Írjad: Boldogok a halottak, kik az Úrban halnak meg. Mostantól fogva már azt mondja a Lélek, hogy nyugodjanak az ő munkáiktól, mert cselekedeteik követik őket,</verse>
				<verse number="14">És néztem, és íme egy fehér felhő, és a felhő fölött ült valaki, hasonló az Emberfiához, fején aranykoronával és kezében éles sarlóval.</verse>
				<verse number="15">És más angyal jött ki a templomból, nagy szóval kiáltva a felhőn ülőnek: Ereszd meg sarlódat és arass, mert eljött az aratás órája, mivel megérett a föld aratnivalója.</verse>
				<verse number="16">És a felhőnülő nekieresztette sarlóját a földnek és a föld learattatott.</verse>
				<verse number="17">ÉS más angyal jött ki a templomból, mely az égben van, kinek szintén éles sarlója volt.</verse>
				<verse number="18">És más angyal jött ki az oltártól, kinek hatalma volt a tűz felett, és fennszóval kiáltott annak, kinél az éles sarló volt, mondván: Ereszd meg éles sarlódat és szedd le a föld szőlejének fürtjeit, mert már megértek gerezdjei.</verse>
				<verse number="19">És az angyal neki eresztette éles sarlóját a földnek és leszedte a föld szőlejét és az Isten haragjának nagy kádjába hányta.</verse>
				<verse number="20">És tapostatott a kád a városon kívül, és vér jött ki a kádból, mely egész a lovak zablájáig ért, ezerhatszáz futamatnyira.</verse>
			</chapter>
			<chapter number="15">
				<verse number="1">És láttam az égen más nagy és csodálatos jelt, hét angyalt, kiknek kezében a hét utolsó csapás volt; mert azokkal fejeződött be az Isten haragja.</verse>
				<verse number="2">És olyasmit láttam, mint egy üvegtenger, vegyítve tűzzel, és akik legyőzték a vadállatot és annak képét és nevének számát, az üvegtenger fölött állottak, kezökben az Isten bárfaival;</verse>
				<verse number="3">és énekelték Mózesnek, az Isten szolgájának énekét és a Bárány énekét, mondván: Nagyok és csodálatosak a te műveid, mindenható Úr Isten; igazságosak és igazak a te utaid, örökkévalóság királya!</verse>
				<verse number="4">Ki ne félne, Uram, tetőled, és ne magasztalná a te nevedet? Hisz egyedül csak te vagy szent! Igen, eljönnek minden nemzetek és leborulnak színed előtt, mert a te ítéleteid nyilvánvalókká lettek.</verse>
				<verse number="5">És azután néztem és íme megnyílt a szövetség hajlékának temploma az égben</verse>
				<verse number="6">és kijött hét angyal a templomból, kezökben a hét csapással, tiszta, fehér gyolcsba öltözve és mellük körül felövezve arany övekkel.</verse>
				<verse number="7">És egy a hét élőlény közöl hét aranycsészét adott a hét angyalnak, telve az őrükön örökké élő Istennek haragjával.</verse>
				<verse number="8">És megtelt a templom füsttel az Isten fölségétől és az ő erejétől, és senki a templomba be nem mehetett, míg a hét angyal hét csapása be nem fejeződött.</verse>
			</chapter>
			<chapter number="16">
				<verse number="1">És nagy szózatot hallottam a templomból, mely azt monda a hét angyalnak: Menjetek és öntsétek ki az Isten haragjának hét csészéjét a földre</verse>
				<verse number="2">És elindult az első, és kiöntötte csészéjét a földre, és kegyetlen és igen gonosz fekély támadt azokon az embereken, kik a vadállatnak bélyegét viselték, és azokon, kik az ő képét imádták.</verse>
				<verse number="3">És a második angyal kiöntötte csészéjét a tengerbe, s. az olyanná lőn, mint a holtnak vére és minden élő lény meghalt a tengerben.</verse>
				<verse number="4">És a harmadik kiöntötte csészéjét a folyókba és vízforrásokba, és vérré vált.</verse>
				<verse number="5">És hallottam a vizek angyalát, midőn azt mondotta: Igaz vagy, Uram, ki szent vagy és voltál, ki így határoztál;</verse>
				<verse number="6">mert a szentek és próféták vérét kiontották és vért adtál inniok; mert megérdemlették.</verse>
				<verse number="7">És hallottam egy másikat, amint az oltártól így szólott: Igen, mindenható Úr Isten, igazak és igazságosak a te ítéleteid!</verse>
				<verse number="8">És a negyedik angyal kiöntötte csészéjét a napra, s megadatott neki, hogy az embereket hőséggel és tűzzel kínozza;</verse>
				<verse number="9">és égtek az emberek a nagy hőségtől, és káromolták az Isten nevét, kinek hatalma van e csapások fölött, és nem tartottak bűnbánatot, hogy megadták volna neki a tiszteletet.</verse>
				<verse number="10">És az ötödik angyal kiöntötte csészéjét a vadállat székére, és az ő országa elsötétedett. És összerágták nyelvüket a fájdalomtól,</verse>
				<verse number="11">és káromolták az ég Istenét fájdalmaik és fekélyeik miatt, és nem tartottak bűnbánatot cselekedeteikért.</verse>
				<verse number="12">És a hatodik angyal kiöntötte csészéjét ama nagy folyóvízbe, az Eufratesbe, és kiszárította annak vizét, hogy út készüljön a királyoknak napkelet felől.</verse>
				<verse number="13">És láttam a sárkány szájából és a vadállat szájából és a hamis próféta szájából kijönni három tisztátalan lelket, hasonlókat a békákhoz.</verse>
				<verse number="14">Ezek ugyanis ördögi szellemek, kik csodajeleket tesznek és elmennek az egész föld királyaihoz, hogy egybegyűjtsék őket a viadalra, a mindenható Isten nagy napjára.</verse>
				<verse number="15">íme jövök, mint a tolvaj! Boldog aki vigyáz és őrzi ruháit, hogy mezítelen ne járjon és meg ne lássák szégyenét.</verse>
				<verse number="16">És egybegyűjti őket ama helyre, melynek neve héberül Armagedon.</verse>
				<verse number="17">És a hetedik angyal kiöntötte csészéjét a levegőbe, és nagy szózat hallatszott a templomból a trónról, mondván: Megtörtént!</verse>
				<verse number="18">Erre villámlások támadtak és csattogások, és mennydörgések és nagy földindulás, amilyen nagy földindulás sohasem volt, mióta csak emberek vannak a földön.</verse>
				<verse number="19">És a nagy város három részre szakadt és a pogányok városai elestek. És Isten megemlékezett a nagy Babilonról, hogy megkínálja boszuálló haragjának borospoharával.</verse>
				<verse number="20">És minden sziget eltűnt, és a hegyek nem voltak többé találhatók.</verse>
				<verse number="21">És mázsányi nagy jégeső hullott alá az égből az emberekre, és az emberek káromolták Istent a jégeső csapása miatt, mert fölötte nagy volt.</verse>
			</chapter>
			<chapter number="17">
				<verse number="1">És eljött egy a hét angyal közül, kiknél a hét csésze volt, és így szólt hozzám: Jer, megmutatom neked ama nagy paráznaszemély kárhozatát, ki a nagy vizek fölött ül,</verse>
				<verse number="2">kivel paráználkodtak a föld királyai és megrészegedtek a föld lakói az ő fajtalanságának borától.</verse>
				<verse number="3">És elvitt engem lélekben a pusztába. És láttam egy asszonyt ülni vörösszínű vadállaton, mely tele volt káromló nevekkel, s hét feje volt és tíz szarva.</verse>
				<verse number="4">És az asszony fel volt öltözve bíborba és bársonyba, s fölékesítve arannyal és drágakővel és gyöngyökkel, kezében tartva egy aranypoharat, telve undoksággal és az ő paráznaságának tisztátalanságával.</verse>
				<verse number="5">És homlokára e név vala írva: Titok! A nagy Babilon a paráznaságok és a föld undokságainak anyja.</verse>
				<verse number="6">És láttam az asszonyt megrészegedve a szentek vérétől és Jézus vértanúinak vérétől. És mikor láttam, fölötte csodálkoztam.</verse>
				<verse number="7">És monda nekem az angyal: Miért csodálkozol? Én elmondom neked az asszony titkát és a vadállatét, mely őt hordozza, melynek hét feje van és tíz szarva.</verse>
				<verse number="8">A vadállat, melyet láttál, volt és nincs, s fel fog jönni a mélységből, de elpusztul, és csodálkozni fognak a föld lakói (kiknek neve nincs beírva az élet könyvébe világ kezdetétől) midőn látják, hogy a vadállat volt és nincs.</verse>
				<verse number="9">És itt tűnik ki az ész, mely a bölcseségnek birtokában van. A hét fej, hét hegy, melyeken az asszony ül, és hét király.</verse>
				<verse number="10">Öt elbukott, egy megvan, a másik még nem jött el; s ha majd eljön, csak rövid ideig lesz maradása.</verse>
				<verse number="11">És a vadállat, mely volt és nincs, és ez a nyolcadik; és a hét közül való, és romba dől.</verse>
				<verse number="12">És a tíz szarv, melyeket láttál, tíz király, kik még nem jutottak uralomra, de hatalmat nyernek mint királyok egy órára a vadállat után.</verse>
				<verse number="13">Ezek egy szándékon vannak, s erejöket és hatalmukat átadják a vadállatnak.</verse>
				<verse number="14">Ezek a Báránnyal harcolnak, de a Bárány legyőzi őket, mert ő az uraknak Ura, királyoknak Királya, és akik vele vannak, hivatottak, választottak és hívek.</verse>
				<verse number="15">És monda nekem: A vizek, melyeket láttál, ahol a paráznaszemély ül, népek és nemzetek és nyelvek.</verse>
				<verse number="16">És a tíz szarv, melyeket a vadállaton láttál, ezek gyűlölik a paráznát és magára hagyják őt mezítelenül, megeszik a húsát, és tűzön égetik meg őt.</verse>
				<verse number="17">Mert Isten adta a szivökbe, hogy azt cselekedjék, mi előtte kedves, hogy országukat a vadállatnak adják, míg beteljesednek az Isten igéi.</verse>
				<verse number="18">És az asszony, akit láttál, ama nagy város, mely a föld királyain uralkodik.</verse>
			</chapter>
			<chapter number="18">
				<verse number="1">És ezután láttam más angyalt leszállani az égből, kinek nagy hatalma volt, és a földet bevilágította az ő fényessége.</verse>
				<verse number="2">És erősen felkiáltott, mondván: Elbukott, elbukott a nagy Babilon! és az ördögök lakóhelye lett, és mindenféle tisztátalan lelkek tanyája, és mindenféle tisztátalan és utálatos szárnyasok barlangja;</verse>
				<verse number="3">mivel az ő paráznaságának haragborából ittak az összes nemzetek és a földnek királyai paráználkodtak vele, és a föld kalmárai meggazdagodtak élvezeteinek sokaságától.</verse>
				<verse number="4">És hallottam más szózatot mennyből, mely így szólott: Menjetek ki belőle én népem, hogy ne legyetek részesek a ő bűneiben és csapásaiból ne jusson nektek;</verse>
				<verse number="5">mert az ő bűnei felhalmozódtak egész az égig, és az Úr megemlékezett az ő gonoszságairól.</verse>
				<verse number="6">Fizessetek neki, amint ő fizetett nektek, és kétszeresen viszonozzátok az ő cselekedeteit; a pohárban, melyet ő vegyített, vegyítsetek neki kétszeresen!</verse>
				<verse number="7">Amennyire dicsőítette magát és gyönyörökben élt, annyi gyötrelmet és siralmat juttassatok neki, mert azt mondja szívében: Mint királyné ülök és nem vagyok özvegy és nem látok siralmat.</verse>
				<verse number="8">Azért egy napon érik a csapások, halál, siralom és éhség, s tűzzel fog megégettetni, mert erős az Isten, ki őt megítéli.</verse>
				<verse number="9">És sírnak és jajgatnak fölötte a föld királyai, akik vele paráználkodtak és gyönyörökben éltek, amikor majd látják az ő égésének füstjét;</verse>
				<verse number="10">s távol állva az ő gyötrelmeitől való félelem miatt, azt fogják mondani: Jaj! jaj! Babilon, ez a nagy város, ez az erős város, hogy egy óra alatt elérkezett a te ítéleted!</verse>
				<verse number="11">És a föld kalmárai sírnak és jajgatnak fölötte, mert áruikat senki többé meg nem veszi:</verse>
				<verse number="12">az arany- és ezüstárukat, drágakövet és gyöngyöt, a bíbort és bársonyt, a selymet és skarlátot, mindenfajta tujafát, és mindenféle elefántcsont edényt, és minden drágakőből, rézfémből, vasból és márványból készült edényeket,</verse>
				<verse number="13">a fahéjat és illatszereket, kenetet és tömjént, bort és olajt, lisztet és búzát, barmokat és juhokat, lovakat és kocsikat, rabszolgákat és emberi lelkeket.</verse>
				<verse number="14">És eltűntek előled a gyümölcsök, amelyekre lelked vágyott, és elveszett számodra minden a mi. jó és kitűnő, s nem található benned többé.</verse>
				<verse number="15">Ezeknek árusai, kik meggazdagodtak, távol állnak tőle, az ő gyötrelmeitől való félelem miatt, siránkozva és jajgatva</verse>
				<verse number="16">mondván: Jaj! jaj! ez a nagy város, mely fel volt öltözve bíborba, bársonyba és skarlátba, és felékesítve arannyal, drágakővel és gyöngyökkel;</verse>
				<verse number="17">s egy óra alatt mind odalett ez a sok gazdagság! És minden hajókormányos és minden csónakos és hajós, kik a tengeren járnak, távol állottak</verse>
				<verse number="18">és kiáltoztak, midőn látták égése helyét, mondván: Hol van ennek a nagy városnak párja?</verse>
				<verse number="19">És port hintettek fejökre és kiáltoztak, sírva és jajgatva mondván: Jaj! jaj! ez a nagy város, melyben az ő drágaságaiból meggazdagodtak mindazok, kiknek hajóik voltak a tengeren; hogy egy óra alatt elpusztult!</verse>
				<verse number="20">Ég, örvendj rajta, és szent apostolok és próféták, mert az Isten tiértetek állott rajta boszut.</verse>
				<verse number="21">És egy erős angyal fogott egy nagy követ, mint a malomkő, és beledobta a tengerbe mondván: Ilyen robajjal omlik össze Babilon, ama nagy város, és nem lesz többé található.</verse>
				<verse number="22">És a hárfások és zenészek és fuvolások szava és a harsona nem hallatszik többé benned; és semmiféle művészetnek mestere nem lesz többé benned található; és a malom zörgése nem hallatszik többé benned;</verse>
				<verse number="23">és a gyertyavilág nem világit többé benned; és a vőlegény és menyasszony szava nem lesz hallható benned ezentúl; mert kalmáraid a föld fejedelmei voltak, mert varázslásaid folytán tévedésbe estek minden nemzetek.</verse>
				<verse number="24">És benne találtatott a prófétáknak és szenteknek vére és mindazoké, kik megölettek a földön.</verse>
			</chapter>
			<chapter number="19">
				<verse number="1">Ezután mintegy nagy sokaságnak szózatát hallottam, kik azt mondották a mennyben: Alleluja! Üdv, dicsőség és hatalom a mi Istenünknek!</verse>
				<verse number="2">Mert igazak és igazságosak az ő ítéletei, ki elítélte a nagy paráznaszemélyt, aki megrontotta a földet paráznaságával, és számon kérte szolgáinak vérét az ő kezéből.</verse>
				<verse number="3">És ismét mondák: Alleluja! És füstje fölszáll örökön örökké.</verse>
				<verse number="4">És a huszonnégy vén és a négy élőlény leborultak és imádták a trónon ülő Istent mondván: Ámen, Alleluja!</verse>
				<verse number="5">És szózat hallatszott a királyiszékből, mondván: Mondjatok dicséretet a mi Istenünknek minden szolgái, kik félitek őt, kicsinyek és nagyok!</verse>
				<verse number="6">És hallottam mint egy nagy sereg szózatát, és nagy vizek zúgását, és mint nagy mennydörgések robaját, amint ezt mondották: Alleluja! mert uralkodik a mi mindenható Urunk, Istenünk.</verse>
				<verse number="7">Örvendjünk és vigadjunk és dicsőítsük őt, mert elérkezett a Bárány menyegzője és jegyese fölkészült.</verse>
				<verse number="8">És megadatott neki, hogy fényes és fehér gyolcsba öltözzék, mert a gyolcs a szenteknek igaz cselekedetei.</verse>
				<verse number="9">És monda nekem: írjad: Boldogok kik a Bárány menyegzői lakomájára hivatalosak! És monda nekem: Ezek Istennek valódi igéi.</verse>
				<verse number="10">És leborultam lábaihoz, hogy imádjam őt. És ő így szólt hozzám: Vigyázz, hogy meg ne tedd, mert szolgatársad vagyok én neked és testvéreidnek, kik Jézusról bizonyságot tesznek. Istent imádjad! Mert a Jézusról való bizonyságtétel a jövendölés lelke.</verse>
				<verse number="11">És nyitva láttam az eget, és íme egy fehér ló, és a rajta ülő neve Hű és Igaz, ki igazságosan ítél és harcol.</verse>
				<verse number="12">Az Ő szemei pedig mint a tűzláng, és fején sok korona, s neve úgy van írva, hogy senki sem érti, hanem csak ő maga.</verse>
				<verse number="13">És vérrel behintett ruhába volt öltözve, és a neve: Isten igéje.</verse>
				<verse number="14">És a mennyei seregek követték őt fehér lovakon, felöltözve fehér és tiszta gyolcsba.</verse>
				<verse number="15">És szájából kétélű kard jött ki, hogy azzal leverje a pogányokat. És ő fogja őket kormányozni vaspálcával, és ő tapodja a mindenható Isten dühös haragjának borsajtóját.</verse>
				<verse number="16">És ruhájára és ágyékára ez van írva: Királyok Királya, uralkodók Ura.</verse>
				<verse number="17">És láttam egy angyalt, amint a napban állt és fönnhangon azt kiáltotta az ég közepén átrepülő összes madaraknak: Jertek és gyűljetek egybe az Isten nagy lakomájára,</verse>
				<verse number="18">hogy egyétek a királyok húsát, és a hadvezérek húsát, és a vitézek húsát, és a lovak húsát, és a rajtok ülőkét, és az összes szabadok húsát és a szolgákét, a kicsinyekét és a nagyokét.</verse>
				<verse number="19">És láttam a vadállatot és a föld királyait és azok seregeit egybegyűlve, hogy megütközzenek a lovon ülővel és az ő seregével.</verse>
				<verse number="20">És elfogatott a vadállat és vele együtt a hamis próféta, ki előtte a jeleket művelte, melyekkel elcsábította azokat, kik felvették a vadállat bélyegét és imádták az ő képét. Elevenen vettetett e kettő a kénkővel égő tüzes tóba.</verse>
				<verse number="21">A többiek pedig megölettek a lovon ülőnek kardjával, mely az ő szájából jön ki, és az összes madarak jóllaktak húsukkal.</verse>
			</chapter>
			<chapter number="20">
				<verse number="1">És láttam egy angyalt leszállni az égből, kezében a mélység kulcsával és nagy lánccal.</verse>
				<verse number="2">És megragadta a sárkányt, a vén kígyót, ki az ördög és a sátán, és megkötözte ezer esztendőre;</verse>
				<verse number="3">és letaszította a mélységbe és rázárta azt és lepecsételte, hogy ne csábítsa többé a nemzeteket, míg le nem telik az ezer esztendő. Azután majd fel kell oldódnia egy rövid időre.</verse>
				<verse number="4">És láttam székeket és rajok ültek, és hatalom adatott nekik az Ítélkezésre; és (láttam) azok lelkeit, kiknek Jézus bizonyságtétele és az Isten igéje miatt fejők vétetett, és kik nem imádták a vadállatot, sem az ő képét, sem az ő bélyegét homlokukra, vagy kezeikre föl nem vették, és feléledtek és uralkodtak Jézussal ezer esztendeig.</verse>
				<verse number="5">A többi halottak nem élednek föl, míg el nem telik az ezer esztendő; ez az első feltámadás.</verse>
				<verse number="6">Boldog és szent, akinek része van az első feltámadásban; azokon nincs hatalma a második halálnak; hanem az Istennek és Krisztusnak papjai lesznek és uralkodnak vele ezer esztendeig.</verse>
				<verse number="7">És mikor majd az ezer esztendő betelt, a sátán felszabadul börtönéből és kijön és elcsábítja a nemzeteket, kik a föld négy sarkán vannak, Gógot és Magógot, és összegyűjti őket viadalra, kiknek száma, mint a tenger fövénye.</verse>
				<verse number="8">És felvonultak a föld területére, és körüljárták a szentek táborát és a szeretett várost.</verse>
				<verse number="9">És tűz szállt le az Istentől az égből és megemésztette őket; és az ördög, ki elcsábította őket, levettetett a tüzes és kénköves tóba, hol a vadállat is,</verse>
				<verse number="10">és a hamis próféta is gyötörtetni fognak éjjel-nappal örökön örökké.</verse>
				<verse number="11">És láttam egy nagy fehér trónust, és aki rajta ült, kinek tekintete elől menekült föld és ég, s nem volt számukra hely.</verse>
				<verse number="12">És láttam a holtakat, nagyokat és kicsinyeket a trón előtt állni, és a könyvek fölnyittattak; és fölnyittatott még egy könyv, az élet könyve; és a holtak abból Ítéltettek meg, ami a könyvekben írva volt az ő cselekedeteik szerint.</verse>
				<verse number="13">És a tenger előadta a holtakat, melyek benne voltak; és a halál és alvilág visszaadták halottjaikat, akik bennök voltak; és Ítélet mondatott mindegyik fölött az ő cselekedeteik szerint.</verse>
				<verse number="14">És az alvilág és a halál belevettettek a tüzes tóba. Ez a második halál.</verse>
				<verse number="15">És aki nem volt beírva az élet könyvébe, belevettetett a tüzes tóba.</verse>
			</chapter>
			<chapter number="21">
				<verse number="1">És láttam új eget és új földet. Mert az első ég és első föld eltűnt, és a tenger nincs többé.</verse>
				<verse number="2">És én, János, láttam a szent várost, az új Jeruzsálemet alászállni az égből az Istentől, felkészülve, mint a vőlegényének felékesített menyasszonyt.</verse>
				<verse number="3">És hallottam nagy szózatot a trón felől, mely így szólt: íme az Isten hajléka az emberekkel, és velők fog lakni. És ők az ő népe lesznek, és maga az Isten velők lesz, mint az ő Istenük.</verse>
				<verse number="4">És letöröl az Isten minden könnyet az ő szemeikről; és halál többé nem leszen, sem sírás, sem jajgatás, sem fájdalom nem lesz többé, mert az első elmúlt.</verse>
				<verse number="5">És monda ki a trónon ült: íme mindent megújítok! És monda nekem: írjad, mert e szavak megbízhatók és igazak!</verse>
				<verse number="6">És monda nekem: Megtörtént! Én vagyok az Alfa és az Omega: a kezdet és a vég. Én a szomjazónak ingyen adok az élet vizének forrásából.</verse>
				<verse number="7">Aki győz, megkapja ezt, és én annak Istene leszek, és ő nekem fiam lesz.</verse>
				<verse number="8">A gyáváknak; pedig és hitetleneknek, a gonosztevőknek és gyilkosoknak, a paráznáknak és varázslóknak, a bálványozóknak és minden hazugnak a tűzzel és kénkővel égő tóban lesz a részük, mi a második halál.</verse>
				<verse number="9">És jött egy a hét angyal közöl, kiknél a hét utolsó csapással telt csészék voltak, és beszélt velem, mondván: Jer és megmutatom neked a menyasszonyt, a Bárány hitvesét.</verse>
				<verse number="10">És felvitt engem lélekben egy nagy és magas hegyre és megmutatta nekem a szent várost, Jeruzsálemet, mely az égből szállott alá az Istentől,</verse>
				<verse number="11">melyben az Isten fényessége lakozott; és világossága hasonlított a drágakőhöz, és olyan volt mint a jáspiskő és kristály.</verse>
				<verse number="12">És nagy és magas fala volt, rajta tizenkét kapuval; és a kapuknál tizenkét angyal, és fölirt nevek, Izrael fiai tizenkét nemzetségének nevei.</verse>
				<verse number="13">Keletről három kapu, éjszakról három kapu, délről három kapu, és nyugatról három kapu.</verse>
				<verse number="14">És a város kőfalának tizenkét alapköve volt és rajtok a Bárány tizenkét apostolának tizenkét neve.</verse>
				<verse number="15">És annál, aki velem beszélt, egy arany mérővessző volt, hogy megmérje a várost és annak kapuit és falát.</verse>
				<verse number="16">És a város négyszögben van építve, és hosszúsága akkora, amekkora a szélessége. És megmérte a várost az arany mérővesszővel tizenkétezer futamatnyira; és hosszúsága, magassága és szélessége egyarányúak voltak.</verse>
				<verse number="17">És megmérte annak falát száznegyvennégy könyöknyire, emberi mérték szerint, mely az angyalé is.</verse>
				<verse number="18">És falának építménye jaszpiskőből volt, maga a város pedig tiszta arany, hasonló a tiszta üveghez.</verse>
				<verse number="19">És a város falának alapjai mindenféle drágakővel voltak ékesítve. Az első alapkő jaszpis, a második zafír, a harmadik kalcedon, a negyedik smaragd,</verse>
				<verse number="20">az ötödik szardonix, a hatodik szárdis, a hetedik krizolit, a nyolcadik bérül, a kilencedik topáz, a tizedik krizopráz, a tizenegyedik hiacint, a tizenkettedik ametiszt.</verse>
				<verse number="21">És a tizenkét kapu tizenkét gyöngy volt egyenkint, és minden egyes kapu egy-egy gyöngyből; és a város utcája színarany, mint az átlátszó üveg.</verse>
				<verse number="22">De templomot nem láttam benne, mert annak a temploma a mindenható Úr Isten és a Bárány.</verse>
				<verse number="23">És a városnak nincs szüksége napra, sem holdra, hogy világítsanak benne, mert az Isten fényessége világítja azt, és világítója a Bárány.</verse>
				<verse number="24">És a nemzetek annak világosságában fognak járni; és a föld királyai abba hordják dicsőségüket és tiszteletüket.</verse>
				<verse number="25">És kapui nem záródnak be naphosszat, éj pedig nem leszen ott.</verse>
				<verse number="26">És a nemzetek dicsőségét és tiszteletét abba hordják össze.</verse>
				<verse number="27">Nem megy be abba semmi, ami szennyes, vagy utálatot keltő és hazugság, hanem csak akik be vannak írva a Bárány életkönyvébe.</verse>
			</chapter>
			<chapter number="22">
				<verse number="1">És megmutatta nekem az élet vizének folyamát, mely fényes volt, mint a kristály, s az Istennek és a Báránynak trónjából fakadt.</verse>
				<verse number="2">Utcájának közepén és a folyam mindkét partján az élet fája volt, mely. tizenkét gyümölcsöt termett, minden hónapban meghozván gyümölcsét, és a fának levelei a nemzetek gyógyítására szolgálnak.</verse>
				<verse number="3">És nem lesz többé semmi átok, hanem az Isten és a Bárány trónja leszen benne és az ő szolgái szolgálnak neki.</verse>
				<verse number="4">És látják az ő orcáját, és az ő nevét homlokukon viselik.</verse>
				<verse number="5">És nem lesz többé éjszaka, és nem szorulnak gyertyavilágra, sem napfényre, mert az Úr Isten világítja meg őket és uralkodni fognak örökön örökké.</verse>
				<verse number="6">És monda nekem: Ezek a szavak hitelesek és igazak. És a próféták lelkeinek Ura Istene elküldötte angyalát, hogy megmutassa szolgáinak, aminek meg kell történni csakhamar.</verse>
				<verse number="7">És íme jövök sietve! Boldog aki megtartja e könyv jövendölésének igéit.</verse>
				<verse number="8">És én János vagyok, ki ezt hallottam és láttam. És miután hallottam és láttam, imádva borultam le az angyal lábai előtt, ki nekem ezt mutatta.</verse>
				<verse number="9">És így szólt hozzám: Vigyázz, hogy ezt ne tedd, mert én a te szolgatársad vagyok és próféta-testvéreidé és azoké, kik megtartják e könyv jövendöléseinek igéit. Istent imádd!</verse>
				<verse number="10">És monda nekem: Ne pecsételd le e könyv jövendöléseinek igéit, mert az idő közel van.</verse>
				<verse number="11">Aki árt, ártson tovább is, és aki tisztátalan, maradjon tisztátalan ezentúl is, aki pedig igaz, legyen még igazabb, és a szent legyen még szentebb!</verse>
				<verse number="12">íme jövök csakhamar, és jutalmam velem van, hogy megfizessek kinek-kinek cselekedetei szerint.</verse>
				<verse number="13">Én vagyok az Alfa és az Omega, az első és az utolsó, a kezdet és a vég.</verse>
				<verse number="14">Boldogok, kik megmossák ruháikat a Bárány vérében, hogy hozzáférhessenek az élet fájához és a kapukon mehessenek be a városba.</verse>
				<verse number="15">Kívül vannak az ebek és a varázslók, a szemérmetlenek és gyilkosok, a bálványozók és mindaz, aki szereti és cselekszi a hazugságot.</verse>
				<verse number="16">Én, Jézust küldöttem el angyalomat, hogy nektek ezt bizonyítsam az egyházakban. Én vagyok Dávid gyökere és ivadéka, a fényes hajnali csillag.</verse>
				<verse number="17">És a Lélek és a menyasszony mondják: Jöjj! És aki hallja, mondja: Jöjj! És aki szomjazik, jöjjön, és aki akarja, vegye az élet vizét ingyen!</verse>
				<verse number="18">Mert bizonyítom mindenkinek, aki e könyv jövendölésének igéit hallja, hogy: aki ezekhez valamit hozzáad, Isten arra rábocsátja az e könyvben megirt csapásokat.</verse>
				<verse number="19">És ha valaki elvesz e könyv jövendölésének igéiből, Isten annak részét elveszi az élet könyvéből, és a szent városból, és abból, ami e könyvben írva van.</verse>
				<verse number="20">Azt mondja, aki ezt bizonyítja: Igen, jövök csakhamar! Ámen. - Jöjj Uram Jézus!</verse>
				<verse number="21">A mi Urunk Jézus Krisztus kegyelme legyen mindnyájatokkal! Ámen.</verse>
			</chapter>
		</book>
	</testament>
</bible>